UDVALGTE DIGTE
ADAM OEHLENSCHLÅGER
UDVALGTE DIGTE
FORLAGT AF H. ASCHEHOUG &amp; CO.
KJØBENHAVN MCMXXII
fcifc
VIGNETTERNE TEGNEDE AF AAGE JØRGENSEN
TRYKT HOS J. JØRGENSEN &amp; CO. • IVAR JANTZEN
FORORD
Allerede i Oehlenschlagers Levetid havde I. L. Heiberg i Fortalen til sin Antologi (Eet Hundrede Lyriske Digte af den danske Litteratur.  1842) gjort opmærksom paa Vanskeligheden  ved Udgivelsen af Oehlenschlagers Digte, w idet denne selv i hver ny Udgave havde gjort hyppige Forandringer i den forriges  Text. Dersom nu enhver saadan Forandring  virkelig var en Forbedring, saa behøvede  man blot at holde sig til den sidste Form; men det er langt fra at være Tilfældet.  Ofte bære disse Forandringer Spor af en øieblikkelig Stemning, og røbe en Miskjendelse  eller ligesom Forglemmelse af Digtets  oprindelige Aand. Undertiden er det velmente  Forbedringer i det Techniske, men hvorved Udtrykkets Energie og Primitivitet er gaaet tabt. Paa den anden Side er der dog igjen adskillige af disse Forandringer, som ere virkelige Forbedringer, hvilke det altsaa vilde være uretfærdigt at ringeagte." Heiberg har derfor ved ethvert af de i Antologien
forekommende Oehlenschlågerske Digte sammenlignet de forskellige Udgaver og paa ethvert Sted i Teksten anbragt den af de forskellige  Læsemaader, som syntes ham at være den bedste. Heiberg mener, at denne Orastændighed  baade vil «meget forhøie Digtenes rene Indtryk paa Læseren, og tillige give denne Samling et litterært og critisk Værd, som denne ellers ikke kunde gjøre Fordring paa."
At det i ovenstaaende Citater nedlagte Princip  for Udgivelsen af Oehlenschlågers Digte, gennemført konsekvent med en Heibergs sikre Smag, er baade enkelt og tiltalende, da det vilde sikre Læseren den bedst mulige Tekst, er utvivlsomt, og Principet blev da ogsaa i sin Tid fulgt af andre Udgivere.
Imidlertid har den fortjenstfulde Udgiver og nøjeste Kender af Oehlenschlågers Litteratur  F. L. Liebenberg ikke helt kunnet godkende  dette Princip, idet han i »Nogle Bemærkninger  om Textcritiken i Oehlenschlågers Skrifter" (Nordisk Universitets-Tidsskrift. 3. Aarg. 1857) anfører sine Indvendinger derimod,  medens han dog hævder, w at den sande Text vel egentlig er den første og oprindelige,   men  dog  ikke  anderledes  end  at  heelt  igjennem  enkelte  gode  Læsemaader  maa  hentes    fra  de  forskjellige  sildigere  Redactioner. 
Men om nu en Udgiver vilde bestemme Valget  af Læsemaader udelukkende efter sthetiske  Hensyn, og give alle Varianter af alle Texter lige Adgang til at vælges, da maatte Resultatet blive en konstig Composition, et Mosaikstykke af alle Udgaverne, der aldrig vilde undgaae en stor Vilkaarlighed, og tilsidst egentlig afgive, ikke saa meget en Udgave af Oehlenschlågers Værker, som snarere en Gjennemførelse af Udgiverens individuelle Smag. Vaklen  og  Vilkaarlighed  kan  ene  undgaaes    derved,  at  den  til  Grand  lagte  Text  heelt  igjennem  holdes  saaledes  i  Hævd,  at  den  ikke  uden  Nødvendighed  forlades." 
Bortset fra den Modsigelse, der findes imellem  de to fremhævede Steder i Liebenbergs Afhandling, maa man da spørge: hvad forstaas  ved Nødvendighed" ? Og er ikke Liebenbergs Fremgangsmaade egentlig lige saa vilkaarlig som Heibergs?
Der synes kun at staa to Veje aabne for en Udgiver: enten at holde sig strengt til den første, oprindelige Tekst eller ud af samtlige  Redaktioner at vælge den Tekst, der efter nøje Overvejelse forekommer den bedste:  mest i Overensstemmelse med Digterens Karakter og Digtets Aand. At meget i sidste Tilfælde kommer til at afhænge af Udgiverens personlige Skøn er utvivlsomt, men i sidste
Instans vil Teksten dog altid blive Oehlenschlågers  egen.
Liebenberg har selv i sin Virksomhed som Udgiver af Oehlenschlågers Skrifter vist betydelig  Vaklen, idet der fra hans Haand foreligger  forskellige Udgaver med vidt forskellig Tekst, og ved at udelukke de seneste Tekstforandringer  fra sin store Udgave har han ofte narret baade sig selv og Publikum for væsentlige  Forbedringer fra Forfatterens Haand. Som Eksempel kan nævnes Digtet «Freidigt Sommerliv" (1846: Frodigt Sommerliv), hvor Liebenbergs Udgave giver Teksten fra 1805:
 Men  stille!  Artemis paa Høien løber. Hvor tryllerisk hun sig i Skyen svøber! Igennem Skyens Rift og Skovens Bue Hun ryster vildt sin Fakkels blege Lue
Den senere Tekst lyder saaledes: Lyshvid  Diana over Høien løber . . .
Hun ryster kola sin Fakkels blege Lue.
Eller som i Digtet w ßoeskilde Domkirke", hvor Liebenbergs Tekst lyder:
0, Taare! du behøver ei at snige
 Dig  langsomt  frem, hist siger Tavlen mig: Her hviler Saxo i de Dødes Rige —
og sidste Verslinje:
Thi I har seet hans  Taare  kierligt flyde —
medens den senere Redaktion giver:
Men aldrig skal fra Danmark Mindet vige Om denne Mand; hist  siger  Tavlen  mig: 
Her hviler Saxo i de Dødes Rige. og sidste Verslinje:
 Thi  I  har  seet Begejstringstaaren flyde. 
Et særlig grelt Eksempel afgiver Digtet «Føniks", som Liebenberg i sin store Udgave  gengiver i dets ældste, svage og udtværede  Form, medens han anviser dets karakteristiske,  omarbejdede Tekst Plads i „Bi drag til den oehlenschlagerske Literaturs Historie. 11. Bind 1868" og i den 1886 udgivne  jjOehlenschlåger: Halvhundrede Digte".
Liebenbergs forskellige Udgaver viser, at hans oprindelige Princip var ufyldestgørende; tilbage staar da Heibergs, som er søgt gennemført  i denne Udgave, med en ringe Forandring  i Bogstaveringen — hovedsagelig Bortkasten af stumme Bogstaver — og Modernisering  af Tegnsætningen.
O. C. MOLBECH.
Ad Sundet en truende Flaade gik
Ad Sundet en truende Flaade gik for København at bekrige;
Carl Gustav smilte med stolten Blik «Snart ejer jeg Danmarks Rige!"
Men Fredrik den Tredje rolig sad midt i sin elskede Rede,
og hver en Borger i Akselstad trak Sværdet tavs af sin Skede.
»Du arme, stolte, ærgerrige Mand! Ved Gud du er at beklage;
dræber du Freden i vort Land, vor Tak dig neppe vil smage."
Men frem han stævner med vredelig Hu og tænkte, vi skulde blegne.
Da hvinede Sværdet med Dødens Gru — Endnu er vi vore egne.
Frejas Rok
Naar Natten udruller sit sorte Slør, naar Dagen dør,
naar Himlen, berøvet sin blanke Lue, ruger ned som højtidelig Kirkebue, da fremluer, Freja! din Rok saa blid ved Kærligheds stille Midnatstid,
sødtstraalende, bævende, hvid.
Og mens den tindrer med venlig Ild, du, dejlig, mild,
med hvide Fingre den Silke spinder, som du om Rosenkæderne binder, hvormed du, yndig og elskovsvarm, med den runde, snehvide Arm slynger Yngling og Pige Barm til Barm
Og da nu hver voksen Svend og Mø vil heller dø
end vandre fjernet fra Elskovsflokken, end mangle Roser og Traad af Rokken saa sukker til dig den hele Jord, og du bønhører hvert kærligt Ord; derfor er din himmelske Rok saa stor.
&gt;
Bjarkemaal
Naar Odin vinker, naar Sværdet blinker, er Helten glad;
i røde Strømme, i Lig, som svømme i Birtingsbad,
paa Lynets Vinger han iler kold,
naar Rota svinger sit røde Skjold.
Hans Vaaben runge; den blanke Tunge han svinger stærk. Til Valhal rider,
naar Sværdet bider i Pansersærk,
den raske Kæmper, hvis Mandemod
ej Skrækken dæmper blandt Lig og Blod.
Paa Markens Flade i hærdet Plade
med Kobberhjælm som Blodgudinden hen gennem Vinden
den smalle Ælm
med Staal paa Spidse han kaster let
for frem at ridse den røde Tvæt.
Odin med Flammer, Thor med sin Hammer, med Kølle Tyr,
og Kampens Piger til Jorden stiger, naar Vaaben gnyr. Naar Luren tuder som hungrig Bjørn, da lokkes Guder til Kampens Børn.
Hvad er vel Livet? Et Pust i Sivet, som synker ned; et Spil af Kræfter, som higer efter
en Evighed. Til Evigheden saa morgenrød
gaar Vej herneden kun gennem Død.
Blandt Mjød og Piger, du danske Kriger! blandt Blod og Lig du rask dig svinge,
til Rotas Vinge bortvifter dig.
Med Sværd fra Bælte, med Egekrans
sig sømmer Helte den sidste Dans.

Den nordiske Pilegrim
Taagen dybt nedfalder, Natten kalder;
Stjernen atter blinker, se, den vinker!
Dine Straaler klare ej du spare!
Lad mit Hjerte drikke dine Blikke!
Se, paa Fædregraven jeg med Staven
staar, Farvel at sige Nordens Rige.
Led mig til de svale Blomsterdale,
hvor bag grønne Gitter Druen titter;
Hvor Melonen kraftig, kølig, saftig,
skænker, for at læske, søde Vædske;
Did, hvor Perler bade Rosenblade ;
hvor ad Liljens Side de nedglide.
Led mig uden Fare, tag mig Vare,
skønne Lys i Vrimlen, sendt fra Himlen!
Som for hine Trende du mig brænde!
Jeg vil og tilbede, Krist oplede.
Jeg vil Hytten finde, Uskylds Minde,
hvor som Glut han hvilte, barnlig smilte.
Vil i Templets Gange høre Sange,
hvor den Høje lærte: Prøv dit Hjerte!
Vil bag Skovens Grene staa alene,
hvor han underviste og bespiste.
Vil ved Dommerhuset knæl' i Gruset,
hvor ham, klemt om Haaret, Tornen saared.
Kedron vil jeg finde; der skal rinde
mine Taarer, blandet sødt med Våndet.
Golgatha jeg gæster og korsfester
sønderknust min Brøde, hvor han døde.
Over Bjerg og Vande Vejen stande!
Jeg vil taalig lide og bestride.
2
Thi hans stærke, svare Engleskare
ej fra mig forsvinder, før jeg finder.
Natur-Temperamenter
Det flegmatiske
Østens lange, blege Strimmel breder ud sin hvide Fold. Stjernen dør paa matte Himmel, Luften er saa vaad og kold. Perleduggens tætte Vrimmel glinser fra den grønne Vold. Langsomt følger Bonden Ploven, vælter fugtigtunge Jord.
Tavs og sort sig hvælver Skoven uden Sange, uden Ord.
Fjældet staar saa stump i Taagen, hisset Valmubusken gror.
Nattens højtidsfulde Time hen i Evigheden for; ingen Kirkeklokker kime Dødninger af dunkle Jord. Træt af store Midnatsscene sover mystiske Natur.
Roligt muldne gamle Bene hisset bag den gamle Mur. Mat og kold kun Vinden bølger hen i Dammens vaade Siv.
Morgentaagefloret dølger hyllende Naturens Liv.
%w&amp;
Det sangvinske
Milde Safirer paa Himmelens Bue hæve den prægtige Hvælving med Ynde, Østkanten brænder med Rosernes Lue, Skovenes kvidrende Sange begynde, tusind Karfunkler i Solen vi skue, guldgule Bølger i Floden sig skynde, Blomsten udfolder forføriske Blade, boler med Solen i kølige Bade.
Elskov! Elskov! Venus Cypria! Dit Alter staar i de svale Dale,
i de skønne, grønne, duftende Hvælvinger, hvor Philomele slaar,
hvor den rislende Sølvbølge gaar.
Vellysten blusser paa svulmende Læber, Faunerne smile, og Uskyld forsager. Lokkende Skærsild, som pirrende dræber!
Helvedes Lue, som Ætren forjager! Sjælen forsvinder, den højere Sans. Dyret og Mennesket, Blomsten og Løvet tørres, forstokkes og nærmer sig Støvet, svungen i Straalens ophidsende Dans.
Elskov! Elskov! Venus Cypria!
Hvor den rislende Sølvbølge gaar, hvor Philomele slaar,
i de duftende Hvælvinger, i de skønne, grønne,
svale Dale
dit Alter staar.

Det koleriske
Hvad sortner?
Det er Himlens Bue. Hvad lysner?
Det er Heklas Lue,
den stærkeste Kæmpe i Nord, den gamle Thor.
Der staar han, forvandlet til et Fjæld, hedder Hekla,
med Ispanser om sit Bryst, med Torden i sin Røst,
med gloende Tunge. Harniskpladerne runge.
Paa hin Side af det vilde Ocean staar hans Fostbroder Vulkan, hedder Ætna.
Luende Blod paa den skælvende Jord har de stænket i hinandens Spor. Da det gamle Rige svandt,
grumt de sig forbandt,
for pludselig engang med Kæmpevægt at knuse den nyere Slægt,
som myldrer mellem begge deres Flintevægge.
Nu raadslaa de sammen i den mørke Gang saa lang
under Evropa.
Frels os, Jesus af Nazareth ! Paa Engen hist to Roser stod, Fod ved Fod,
i Ungdomsblod.
Se, hvor de skilles ad ved en Kløft, ved en bundløs Grøft!
Den evige Vrede
har draget det flammende Sværd af sin Skede. Hvi bliver I alle saa blege?
Det melankolske
Tordnen mer e] lyder, Maanen gennembryder Nattens brustne Sky.
Spredt er Jordens Dampe, Himlens hvide Lampe brænder klart paa ny.
Intet Skrald og Klippefald;
allevegne Tavshed ruger, Græsset Regnen suger.
Venligt Nattergalen synger hist i Dalen mellem Blomsterbed paa den Klippetinde, som for barske Vinde nylig styrted ned.
Dybt til Krat i dunkle Nat
bød et Øjeblik den rejse. Sekler saa den knejse.
Hist i Blomsterdække Jordens lange Sprække gaber sort og stor. Men i Maanens Straaler duftende Violer
sig ad Randen snor. Snart en Bro
med frejdig Ro
Dalens Hyrder her vil bygge over Døden trygge.
Sorgløst Kildevældet risler ned fra Fjældet i sin vante Dans.
Klippens Urter vinke, Himlens Stjerner blinke med fornyet Glans.
Skønne Jord
i Nattens Flor!
Dobbelt skøn er Midnatslunden efter Rædselsstunden.
Naar den si ds te kommer, naar den store Dommer knuser eget Værk;
naar han Havet vælter, naar han Jorden ælter med sin Arm saa stærk, skal en Nat
blandt Blomsterkrat,
mere klar, hvor ingen famle, blidelig os samle.
Sjølund
I første Tider, da Aser droge hid fra Østen,
hvor Solen opstaar, Morgenrødens
klare Hjem;
da vandred Gefion hvidarmet,
fuldbarmet,
smal i Midje,
rank som Vidje, den skønne Disa, om paa Fastland i Maaneskin.
Egn hun søgte fuld af Kornaks, Egn hun søgte fuld af Lunde, Egn hun søgte fuld af Kilder* smykt med Hytter, som omfavned
stærke Kæmper, fagre Møer.
Se, da tren hun frem for Gylfe,
Fastlandskonge, bad om Egnen med Rosensmil. Gylfes Øje
nedsank brændende paa den unge,
trinde Barm;
da funkled Blikket, da blussed Kinden, da smilte Læben gerne: Ja!
Og hun spændte sine Øksne,
kridnehvide,
for Guldploven.
Hvor ellers Jern sad, sad nu Karfunkelsten, jætteslebet.
Og hun lagde hvide Hænder, silkebløde,
fast om Grebet. Og Ploven fured dybt i Grunden; og Øksnene pløjede vældigt Egnen
ud i Ægirs
sølvblaa Skød.
Og Rånas Døtre hopped dansende rundt om Øen. Og Freja plantede sine Roser
i dens Lunde.
Og gamle Nøkker søgte kølige,
vaade Boliger i dens Bække.
Og smukke Alfer smutted lysteligt i dens Høje;
nu de lege
ved Midnatstid i Bøgeskoven.
Heltes Hjem,
du gamle Sjølund, hyggeligt udsøgt iblandt Nordens bedste Egne!
Tag min Sang!
Hil dig, Gefion, bedste Disa
iblandt Diser! Sjølunds unge
Skjald dig priser.
Guldhornene
De higer og søger i gamle Bøger,
i oplukte Høje
med spejdende Øje, paa Sværd og Skjolde i muldne Volde,
paa Runestene
blandt smuldnede Bene.
Oldtids Bedrifter anede trylle;
men i Mulm de sig hylle, de gamle Skrifter.
Blikket stirrer,
sig Tanken forvirrer, i Taage de famle.
B I gamle, gamle, hensvundne Dage!
da det straalte i Norden, da Himlen var paa Jorden, giv et Glimt tilbage."
Skyen suser, Natten bruser,
Gravhøjen sukker, Rosen sig lukker,
De øvre Regioner toner.
De sig møde, de sig møde, de forklarede Høje,
kampfarvede, røde,
med Stjerneglans i Øje.
»I, som raver i Blinde, skal finde
et ældgammelt Minde,
der skal komme, og svinde Dets gyldne Sider
skal Præget bære af de ældste Tider. Af det kan I lære. Med andagtsfuld Ære I vor Gave belønne! Det skønneste Skønne, en Mø,
skal Helligdommen finde." Saa synge de og svinde. Lufttonerne dø.
Hrymfaxe, den sorte, puster og dukker og i Havet sig begraver. Morgenens Porte
Delling oplukker, og Skinfakse traver
i straalende Lue paa Himlens Bue.
Og Fuglene synge. Dugperler bade
Blomsterblade,
som Vindene gynge. Og med svævende Fjed en Mø hendanser
til Marken afsted.
Violer hende kranser.
Hendes Rosenkind brænder, hun har Liljehænder.
 » 
Let som en Hind med muntert Sind
hun svæver og smiler; og som hun iler
og paa Elskov grubler — hun snubler,
og stirrer og skuer gyldne Luer,
og rødmer og bæver og skælvende hæver med undrende Aand af sorten Muld
med snehvide Haand det røde Guld.
En sagte Torden dundrer,
hele Norden undrer.
Og hen de stimle i store Vrimle og grave og søge, Skatten at forøge. Men intet Guld!
Deres Haab har bedraget; de se kun det Muld,
hvoraf de er taget.
Et Sekel svinder!
Over Klippetinder det atter bruser. Stormenes Sluser bryde med Vælde. Over Norges Fjælde til Danmarks Dale i Skyernes Sale
de forklarede Gamle sig atter samle.
»For de sjældne faa, som vor Gave forståa, som ej Jordlænker binde,
men hvis Sjæle sig hæve til det Eviges Tinde;
som ane det Høje i Naturens Øje; som tilbedende bæve
for Guddommens Straaler i Sole, i Violer,
i det mindste, i det største; som brændende tørste
efter Livets Liv;
som — o, store Aand for de svundne Tider! se dit Guddomsblik paa Helligdommens Sider: for dem lyder atter vort Bli v
Naturens Søn, ukendt i Løn,
men som sine Fædre kraftig og stor,
dyrkende sin Jord, ham vil vi hædre: han skal atter finde." Saa synge de og svinde.
Hrymfakse, den sorte, puster og dukker
og i Havet sig begraver. Morgenens Porte
Delling oplukker, og Skinfakse traver i straalende Lue paa Himmelens Bue.
Ved lune Skov Øksnene trække den tunge Plov over sorten Dække.
Da standser Ploven, en Gysen farer
igennem Skoven. Fugleskarer
pludselig tier. Hellig Tavshed alt indvier.
Da klinger i Muld det gamle Guld.
Tyende Glimt fra Oltidsdage funkler i de nye Tider. Sælsomt vendte de tilbage, gaadefyldt paa røde Sider.
Mystisk Helligdom omsvæver deres gamle Tegn og Mærker Guddomsglorien ombæver Evighedens Underværker
Hædrer dem, thi Skæbnen skalter! Snart maaske de er forsvunden. Jesu Blod paa Herrens Alter fylde dem som Blod i Lunden!
Men I se kun Guldets Lue; ikke det Ærværdigthøje, sætte dem som Pragt til Skue for et mat, nysgerrigt Øje.
Himlen sortner, Storme brage. Visse Time! du er kommen. Hvad de gav, de tog tilbage — evig bortsvandt Helligdommen.
Håkon Jarls Død
De Nætter ruge saa lange og sorte, Syvstjernen glimter saa mat.
Ud stormer Vinden af Himmelens Porte, fælt knager Granen i kolde Nat.
I Offerlundene Blæsten tuder
om mosgroede Støtter af Valhals Guder. «Vor Tid er forbi;
snart synke vi."
Den rasler og styrter, den blodige Sten, og knuser omliggende Offerben.
3
De gotiske Stenmure knejse
brunrødlige, skumle i Maaneglans. I mørkeblaa Luft de Spiret rejse, om Muren Dødninge rangler i Dans. Fra lange Blyvindve en Straale iler til Alterets Krucifiks og smiler:
n Du sejrer vist, du hvide Krist!
Snart skal den vilde nordlige Zone neje sig for din Tornekrone."
Olaf Trygvesøn lander i Norge,
brat synger han Messer paa hviden Strand fra fjerne, sydlige Borge
bringer han Munke til Klippeland. Alt mere den kristne Tro sig udbreder; men mægtige Håkon Bønderne leder. For gamle Tro
i Fædrebo
de møder Kong Olaf med tapper Ære — men Konningen splitter de samlede Hære»
Højt galer Hanen ved Midnatstide; Jarl Håkon slagter sin Søn.
Han drager den rygende Kniv af hans Side synker i Lunden og gør en Bøn:
„ Kriste! forstyr ej de straalende Aser! Tag dette Offer — mit Hjerte raser,
og giv os Held, forlad vort Fjæld."
Men Uglen flagrer paa Nornens Bryst og tuder med dæmpet, varslende Røst.
Korsbannerne vildt i Æteren vælte. De lyne — de lyne afsted.
Højt opflammer Luren de kristne Helte, hvor Olaf stævner, er Lykken med. Foran ham bæres Verdens Befrier, rundtom lyde Salmer og Litanier;
med korsdannet Sværd han fører sin Hær.
Foran ham ile de sejrende Rygter. Forladte Håkon fnyser og flygter.
Afsted paa den vrinskende Ganger han traver Den standser ved Gaulaa, med Skum bedækt ?Blev alle Normænd end fejge Slaver, jeg skænder dog ej min ældgamle Slægt." Med Taarer sin sidste Ven han dræber, i Gangerens Blod han sin Kjortel klæber. «Nu tror du mig død,
at mit Blod her flød!
Men, Olaf! giv Tid, her er Kæmper i Nord,
og paa min Side strider Tyr og Thor."
Saa knitrende vrede hans Øjne skule ; han iler til grantakte Fjæld
og skjuler sig i en skummel Hule med Thormod Karker, sin frigivne Træl. En rygende Fyrrespaan Hulen oplyser. Der sidde de tavse — Trællen gyser. Den ene tror
ej den andens Ord.
Fælt stirrer Trællen paa Jarlen hvid; dog slumrer han ind ved Midnatstid.
Da hvisler det sagte i Hulens Mørke, og Asa-Hermod for Håkon staar. ?Guderne sætte Lid til din Styrke, giv Olaf Kristen sit Banesaar! Guldtaarer den yndige Freja græder. Ha, skal en sydlig korsfæstet Misdæder forstyrre vor Færd?
Op, sving dit Sværd!
Med Olafs Blod vore Altre bestænk! da skal du sidde paa Valhals Bænk."
Saa taler den røde Skygge og svinder; men Trællen vaagner forfærdet op: «Jesus stod for mig med smilende Kinder og pegede paa din blodige Krop."
B Ha, usle Træl! frygt Tordnerens Torden! Hvi bliver du bleg og sort som Jorden? Formaster du dig
at forraade mig?"
B Nej!« gyste Trællen med frygtsomt Sind, og udmattet slumrede Jarlen ind.
Men underlig fælt han smiler i Drømme, og Karker ræddes ved dette Syn. »Hvi saa jeg ham nylig i Blod at svømme? Hvi trækker han saa med det højre Bryn? Han er dog en Røver, som Norge skænder. Velan, i hans Blod jeg toer mine Hænder. Til Olaf jeg gaar
og en Guldkæde faar."
Saa hvisker han bleg i den sorte Grube, og skælver — og udskærer Jarlens Strube.
Højt Lurerne skralde fra nærmeste Fjælde. «Her er han! her flygted han hen!" Som Fossen med brusende, knusende Vælde indbryder Kong Olaf med sine Mænd. Brat Hakons Træl Hellebarderne dræbe, men Olaf skuer med smilende Læbe
tæt ved sin Fod Håkon Jarl i Blod.
«Den ypperste Hedning faldt — jeg er hævnet. Ved hans Død er Vankundigheds Forhæng
revnet."
Det ruller i Horisontens Himmel, og sagtelig skælver Hav og Jord.
De gamle Guders brogede Vrimmel forsvinder og kommer ej mer til Nord. I Stedet for Lundens ærværdige Minder man idel Kirker og Klostre finder.
Kun hist og her man fjern og nær
en Høj og en oprejst Kampesten skuer, som minder om Oldtidens Helteluer.
Valravnen
De gule Silkesejl, som Vinden fylder, hjemlede bugnende den lette Snække. Mens Aftensolen ranke Mast forgylder, Fru Sigrid sidder paa det høje Dække. Da bovner Havet brat med sorte Bylder, da pibler Våndet ind ad dyben Sprække. Den vilde Valravn højt i Masten synger, mens dybt han Skibet ned mod Grunden tynger
Fru Sigrid skuer Ravnen i det Høje, da blegner hendes skønne Rosenmund, da trænger Taaren frem i hendes Øje, thi Skibet truer med at gaa til Grund. M O, Valravn! hvis mit Ønske du vil føje, da skal du faa af Guld vel femten Pund;
tæm Stormen, bring mig paa den sikre Jord, led Skibet varligt i sin stille Fjord."
»Med Guld og Sølv man ej belønner Helte; af Guld, Fru Sigrid, har jeg mer end du. For Guld en Bølge bort jeg vil ej vælte; dog rører du mit Hjerte, mod i Hu. Giv mig den Skat, du skjuler bag dit Bælte, da skal jeg tæmme Søens Storm og Gru og atter dybt nedstyrte brat i Pølen den Havmand, som har klynget sig til Kølen."
»Hvad skjult jeg under Purpurbæltet gemmer, det, vilde Valravn! maa du gerne faa. For ringe Løn den større du forglemmer; det er til Stegerset de Nøgler smaa. I Fald du Havets vilde Magter hemmer, du gerne der din Føde hente maa." Det blanke Knippe hun paa Dækket kaster, og Ravnen flagrer bort fra gyldne Master.
Med stærktudspændte, tykke, uldne Vinger han med den frygtelige Havmand kæmper. Den fraadbedækte Bølge let han tvinger, de vilde Storme med sit Blik han dæmper. Med Varselskrig han sig i Skyen svinger, og sagte Vind sig efter Snekken lemper. Alt mere taber sig den stærke Torden; Fru Sigrid sejler langsomt ind i Fjorden.
I Lunden sidder hun engang i Kvæld ved klaren Sø; i Voven svømmer Karpen. Bestandig risle sagte Kildevæld.
Hun tænker paa sit Norge og paa Sarpen. „! Danmark fandt jeg dog mit bedste Held." Sin Elskov sødt hun synge vil ved Harpen. Da rører det sig under hendes Bryst,
i rædsom Grublen svinder hendes Lyst.
»Ak, grumme Ravn ! nu ved jeg, hvad du vilde." Hun synker ned, at gaa formaar hun ej. Det er saa dæmrende, det er saa silde, mat blinker Stjernen fra sin Mælkevej. »Ak, grumme Ravn! nu ved jeg, hvad du vilde." At tale mer den Blege mægter ej.
Sig Æspen over hendes Tinding hvælver; som hun den sveder koldt og ængstlig skælver.
Fem Maaneder forgaa, saa bringer hun et Barn til Verden under bitter Klage. De døbe det i mørke Midnatsstund, fordi at Trolden intet skal opdage. Det er en Søn som Rosen rød og rund; men Sigrids Hjerte tunge Sorger nage. I skjulte, dybe Hule døbtes han
med Kildens isnende, krystalne Vand.
Han vokser op, og i det hele Rige er ingen Dreng saa dejlig og saa yndig.
Han er saa munter og saa flink tillige; hans Blik er brændende, hans Tale fyndig. Han tænker kun i Leg paa Kamp og Krige, den stolte Ganger alt han tæmmer myndig. Men Dronning Sigrid græmmer sig dog saare ; hver Gang hun ser ham, svømmer hun i Taare.
En Aften sidder hun i Fruerstue ;
Kong Alf, sin ædle Husbond, har hun mistet. Med Taarer stirrer hun i Solens Lue; thi hendes Kærlighed har Sorger fristet. Da hører hun en Lyd, og hun maa grue: den vilde Valravn har sig sagte listet ad aabne Vindve did. Paa Egebord den sætter sig og synger disse Ord:
«Rige Fugl kommer susende, kommer brusende
over Bjerge og Dale.
Ser du vel, du fattig Fugl! hvor mine Fjære de prale?
Fattig Fugl kommer hinkende, kommer linkende
over Ager og Enge.
Ser du vel, du rige Fugl! hvor mine Fjære de hænge?
Husker du,
o Dronning! nu
da du paa Bølgerne hinked? Da var du den fattig Fugl, dengang den rige du vinked.
Valravn kommer susende, kommer brusende
over Bjerge og Dale. Dronning rig!
Naar vil du mig
nu med dit Foster betale?"
Da svimled Dronning Sigrid langsomt hen, den hulde Kvinde blegner som en Lilje. »Fly," sukker hun, ,du Mørkets fæle Ven! Min Bøn skal kæmpe mod din onde Vilje." Hun korser sig — da flygter den igen;
men spottende den danser først paa Tilje og synger: «Ingen Bøn mig staar imod; jeg slukke vil min Tørst i kristent Blod."
Ung Harald aksler sit Skarlagenskind. »Min Moders bitre Kummer maa jeg vide." Saa triner han i Højeloftet ind.
w Kær Moder min! du sige mig din Kvide. Hvi er du bleg, min Moder! som et Lin? Betro din Søn ved stille Midnatstide, hvad der saa længe naget har dit Hjerte. En meddelt Smerte blier en mindre Smerte."
Da sukker Sigrid efter lange Bøn: 8 0, Harald! der er Skabninger hernede, som drive deres Ondskab skjult i Løn, som Herren skabte i sin grumme Vrede. Her vandrer om en grusom Trold, min Søn! fra hvem at frelses vist enhver maa bede. Hans blodigrøde Øje rædsomt skuler. Hver Aften kommer han af sine Huler.
I fordums Dage var han høj og stor
og voksen, som en djærv og ædel Kæmpe; men Jesu rene Lære i vort Nord
har lært de sorte Alfers Stolthed dæmpe. Nu er han kun en Ravn, ej nær saa stor, dog stor nok til at øve sin Ulempe. Ve den, som falder i hans grumme Hænder I* B Ja,« svared Harald, Jeg hans Rygte kender."
Da Dronning Sigrid tunge Taare fælder. Hvad der er hændet, hun ham siger nu. Ung Harald rolig til sit Sværd sig hælder og hører hendes Jamren uden Gru. B Ak, Harald! Skræk og Kummer mig forælder. Nu ved du alt, og du er rolig, du?" Da hæved Sønnen rask det blanke Øje og talte, mens han stirred i det Høje.
«En Sommernat, min Moder! i en Lund jeg mellem svale, høje Blomster laa.
Mildt dyssed Vinden mig i Søvnens Blund, mens Nattergalen yndigt monne slåa. Da aabnedes for mig i samme Stund
lidt efter lidt det høje Himmelblaa. En Engel sank mig smilende i Møde, forunderlig omstraalt af Morgenrøde.
Han viste mig en Kæde, som sig rækked fra Himlen ud, den klang som Fryd og Klage. Halvsynlig den sig rundt om Jorden strækked, i mange Bugter vendte den tilbage.
Med Blodstænk var den ofte hel bedækket; paa mange Steder Leddene var svage. Af blandet Malm den slyngte sig om Muldet: først Guld, saa Sølv, saa Jern, saa atter Guidet.
Da raabte Englen med sin klare Stemme: »»Du Skæbnens Kæde ser, som hænger ned. Den sluttet er, dens Løb kan intet hemme; alt ordnes ved en streng Nødvendighed."" Han svandt, men aldrig jeg min Drøm skal
glemme.
Jeg saa mig som et ringe, blodigt Led. Jeg frygter ej, jeg gaar, naar Skæbnen kalder. Ej uden Gud en Spurv til Jorden falder."
Det hviner gennem Nattens sorte Sky. De grumsethvide Bølger slåa paa Land.
De stærke Vinde kaste højt med Gny en skotlandsk Snekke paa det hvide Sand. Til Kongeborgen straks de alle ty, en dejlig Mø og tretten djærve Mand. Minona, Kongens Datter, Skotlands Lyst, har Stormen drevet til den danske Kyst.
De hugge Bjælker i den dunkle Lund. Minona gaar med Harald Arm i Arm, sødt aander hendes røde Purpurmund, det ranke Liv omslynger han saa varm. Det er i Vaar en dejlig Aftenstund, de synke begge tavse Barm til Barm. Da synger Nattergalen saa vemodig, og Maanen hæver sig saa stor, saa blodig.
Nu tæt de føje stærke Bjælker fast; alt vugges Snækken af den milde Strøm. Nu hæve de paa Dækket ranke Mast. Minona favner Harald elskovsøm, hans kække unge Hjerte slaar saa fast. Hun sejler bort. Som vækket af en Drøm han staar og skuer med sit vaade Øje den glatte Køl de blanke Bølger pløje.
Et Aar forgaar, Fru Sigrids Sorg forsvinder den vilde Valravns Magt ej mer hun frygter En sagte Rødme livner hendes Kinder, og Taaren fra det blide Øje flygter.
I Styrke Harald mer og mere vinder. «Din Magt, o Ravn! bestaar i løse Rygter. Din matte Klo min Søn vist aldrig slaar; du har nu truet ham i tyve Aar."
Ung Harald vanker om saa længselsfuld, han ganger for sin Moder ind at stande. n Minona blomstrer elskelig og huld; hun vinker mig til Skotlands Klippelande. Giv mig et Skib med Kæmper og med Guld og lad mig pløje Havets salte Vande! Jeg kommer mere glad, end jeg drog ud, og bringer dig en Datter, mig en Brud."
Fru Sigrid gaar saa tankefuld i Sind, de tunge Fjed ved Stjemeglimt sig flytte. Saa triner hun i Skovens Mørke ind og aabner gamle Brunos lave Hytte. Der sidder han med Haanden under Kind i Klæder, som for Kulden kun beskytte, med Bibelen i sine runkne Hænder. Den lille Lampe svagt i Natten brænder.
»Hil være dig, ærværdig gamle Mand! Din Dronning kommer hid ved Midnatstide Ung Harald drage vil til fjerne Land; hans sande Skæbne længes jeg at vide. Du læser Stjernerne. Se der, om han skal smædelig ynkværdig Døden lide.
Forjag hans ængstelige Moders Smerte! Da skal hun takke dig med lettet Hjerte."
Straks Gubben rejser sig af lune Vraa; med blottet Hoved, foldet fromme Hænder han træder ud og stirrer i det Blaa, hvis røde Tegn hans gamle Øje kender. «Sædvanligt," siger han, «de Stjerner staa; en eneste med sælsom Ild kun brænder. Vær trøstig! thi jeg ser, at Harald kan paa Havet dræbes ej, og ej paa Land."
Da funkler, som en Stjerne i det Høje,, ved Eremitens gode Trøstensord af Glæden atter Dronning Sigrids Øje. B Nu jeg min Søn til Havet fro betror^ nu maa han gerne salten Vove pløje. Han dræbes ej paa Hav og ej paa Jord. Han sidde skal paa Thingets høje Sten, naar Graven længst har smuldnet mine Ben."-
Det røde Silkeflag fra Masten kne j ser, den gyldne Drage hvisler under 0. Nu højt i Raa de hvide Sejl man hejser den stolte Byrde vugger sig paa Sø. Ung Harald ganger, Aftnen før han rejser, i Lunden ud, hvor først han saa sin Mø. Alt tykkes ham saa sent, han ønsker: »GiÆ jeg havde Vinger for at flyve did!"
Da hvisle Buskene i Nattens Vinde, da lyde fjerne, svage Hundeglam. De blege Lygtemænd i Mosen svinde, og Snogen nærmer sig saa mild og tam. Da træder hurtig frem en gammel Kvinde, paa Ryggen bærer hun en Fjederham. Mildt smiler hun med runkne, gustne Kinder, hun lægger Hammen ved hans Fod og svinder.
Ung Harald undres, men dog ej han bæver; kun sælsomt higer Hjertet, højt det slaar. Den store Fjederham fra Jord han hæver, af brogetskønne Fjære den bestaar.
At klæde sig deri hans Ønske kræver; den underlige Drift han ej modstaar. Han flyve kan, han hæver sig, men længe han svæver kun ad lave, flade Enge.
»Hvi tøver jeg? Hvad holder mig tilbage? Jeg er i Skotland, inden Morgen gryer." Saa stiger han i Luften som en Drage og suser under Himlens høje Skyer.
Hans Vinger over Havet Flugten tåge, bort svinde Skove, Lunde, Borge, Byer. Han ser sig ene under Himlen flyde, dybt under ham de sorte Bølger bryde.
Da klaprer det i Luften, og han skuer den gyselige Ravn at nærme sig.
Dens Øjne flamme som to røde Luer. »Ej! Harald! skal jeg engang finde dig!" For første Gang ung Haralds Hjerte gruer, den skønne Yngling blegner som et Lig. Af rædsom Angest svulmer højt hans Bryst, dog hæver mandigt han sin stærke Røst:
,Jeg ser, det nytter ej mod Skæbnen stride. Jeg er dit Rov, Gud styrke mig i Nøden! Men førend du mig grum vil sønderslide, und mig en salig Stund i Morgenrøden! Minona er min Brud; lad mig nedglide til hendes Bur og henrykt glemme Døden i hendes Favn! da skal jeg sikkert komme til dig igen, naar korte Frist er omme."
Fast holde Ravnens Klør ham i det Høje; den stirrer paa ham med begærligt Mod. «Skønt gerne straks min Lyst jeg vilde føje, skal jeg dog vise dig, at jeg er god." Saa hug den ud ung Haralds højre Øje; saa dråk den Hælvten af hans Hjerteblod. »Nu har jeg mærket dig, nu kan du vende til Jorden ned; nu er du god at kende."
Ung Harald synker langsomt ned i Vaaren fra Skyen i den blomstrende Natur. Han hviler hisset sig paa Dødningbaaren, som staar ved Kirkens høje, røde Mur.
Tung er hans Gang, han er til Døden kaaren, dog raver han til hendes Jomfrubur. Han skælver bleg ved Døren ; thi hans Mod har Trolden drukket med hans Hjerteblod.
B Minona! kom, før Haralds Hjerte brister. Endnu det banker blødende for dig. Paa Jorden du din elskte Harald mister, du ser ham atter udi Himmerig.
Minona! kom, o kom! mit Hjerte brister; lad mig dog engang først omfavne dig!" Saa synger han med Elskovs sidste Lyst, mens Døden raller i hans Heltebryst.
Da kommer hun. M O, Naade i det Høje! Min Haralds blege Genfærd for mig staar. Der rinder Blod og Taarer af hans Øje, rødt klæbe sig de lange, gule Håar." «Minona! kom, betragt mig ganske nøje. Jeg er et Genfærd ej, mit Hjerte slaar med Krampetræk af Elskov og af Smerte. Kom, læg din varme Haand paa Haralds Hjerte!"
Da standse brat Minonas Taarer stride, da falmer hendes Purpurlæbe blaa, da vorde Kindens røde Roser hvide, men Issens gule Silkelokker graa. Alt, hvad han led, og hvad han end skal lide, fortæller han, mens Favn mod Favn de staa.
For sidste Gang i Elskovs søde Lyst de smelte sammen, klynget Bryst mod Bryst.
w Lev vel, Minona! Nu jeg frygter ikke. Hist aabner Faderen sit Himmerig. Giv mig et Kys, og smil med dine Blikke, og glem, at Harald var ulykkelig!
Da skal jeg Dødens Kalk frimodig drikke. Lev vel, Minona! Himlen signe dig!" Saa favned bleg han sidste Gang sin Mø og svang sig højt hen over salten Sø.
Vildt hendes Øje stirrer — han er svunden! Hun staar tilbage paa det kolde Muld. Da blusser hun, da synker hun i Lunden, da beder hun til Himlen andagtsfuld: »Du, som ved Daaben er med mig forbunden, Du, som paa Jorden var saa god og huld, Du, som lod Petrus gaa paa Havets Bølge! lad mig i Luften højt min Harald følge."
Da vifter Busken let i Morgenvinde, da lyder Nattergalens fjerne Sang, da rødmer Solen klar fra Fjældets Tinde, da dufter Blomsten fra den grønne Vang. Og hurtig triner frem en ung Hyrdinde, paa Armen bærer hun en Fjederham. Sørgmodigt smile hendes Rosenkinder, hun lægger den paa Græsset og forsvinder.
Og fluks Minona sig i Hammen klæder, højt svinger hun sig med behjertet Aand. Ej længer hendes Øje modløst græder, hun flagrer hen i sjældne Klædebon. De Fugle, som hun ser paa høje Steder, dem dræber hun med Saksen i sin Haand. Med Kæmpe kraft hun sine Vinger slaar; men dog den vilde Ravn hun ikke naar.
Da hører hun, i lave Luft det klynker; hun lytter til med rovbegærligt Mod. Med Ørnens Flugt hun ned mod Stranden synker, den er besprængt med Haralds varme Blod. Hun blusser smilende, ej hun sig ynker. Hans højre Haand hun skuer ved sin Fod, det eneste, som Ravnen lod tilbage,
hans Troskabspant i lykkelige Dage.
Hun gemmer Haanden paa sit blotte Bryst, saa rædsomt hendes blege Læber le. Hver Fugl, hun møder i sin vilde Lyst, den klipper hendes skarpe Saks i tre. Da hæver Ravnen sig til sidste Dyst — hun klipper, som hun klippede i Sne: den laadne Krop maa søge dybt sin Grav paa tusind Steder i det vilde Hav.
Den sorte Bølge bruser ikke længer, den skyller maanbestraalt paa runde Stene.
Sørgmodigt Strandens Pil med Løvet hænger, det hvisler underligt i Lundens Grene. I Nattens Blaa sig Stjernen mat fremtrænger, en sølvklar Sky ved Maanen flyder ene. Det er Minona, døende, som svæver, hun synker ej, hun sig mod Himlen hæver.
Å^
Den frembrydende Vaar
Engene grønnes, og Skovenes Kroner nylig udsprungne Smaragder bedække, Æteren lunes, og Sangeren toner i den beknoppede, svulmende Hække. Vinteren bort til de livløse Poler flygter med Natten og Kulden og Taagen; Flora paa Lejet af friske Violer
opslaar sit Øje sødtsmilende, vaagen.
Harpe, som hang paa de rimfrosne Grene, hyllet i Sne og i rugende Mørke,
stum og forladt, medens Boreas ene hyled en Ligsang i Vinterens Ørke, Harpe! din Is har Apollo bortsmeltet, da han i Østen steg frem i sin Lue. Straalende hænger du nu under Teltet med den blaahvælvede, herlige Bue.
Kom og lad Flora, den unge Gudinde, stemme dig med sine snehvide Hænder. Herligt bepurpres den knejsende Tinde hist af den hvirvlende Kugle, som brænder Hen paa det bølgende Græs vil jeg stirre, som i den mørkeblaa Vove sig taber, Lærkernes Slag vil jeg høre, som dirre, slåa dine Strænge og prise min Skaber.
Straale, som brænder i smægtende Øje paa den uskyldige, dejlige Pige, Straale, du Skønhedens højeste Høje, ned i mit bævende Hjerte du stige! Elskende to, som i Skyggerne vanke, indsmiler henrykt mig Saligheds Lue! Da skal min brændende, hellige Tanke tonende hvirvle mod Himmelens Bue.
Da skal de smilende unge Hyrdinder nærme sig mig under skyggende Grene henrykt ved Bækken, som perlende rinder over de hvide, sølvspraglede Stene; svævende de om min Harpe skal danse, som deres Skønhed at tolke kun stræber. Da skal jeg prydes af blomstrende Kranse, da skal jeg kysses af blomstrende Læber.
Selv de sølvlokkede Gamle vil høre gerne min Sang fra den mosgroede Hytte.
Blidt skal de staa i de aabnede Døre og til vemodige Tonefald lytte.
I deres rene, uskyldige Sjæle
Foraarets Fryd jeg med Kraft skal indsjunge, til de, fremkaldte af venlige Fjæle,
nyde et Foraar evindelig unge.
Hyrden min Sang skal gentage og smile, naar han om Aftnen med bøgende Vrimmel skynder sig hjem til en kvægende Hvile, stirrende hen paa den glødende Himmel. Tidt skal han stræbe med Fløjten at ligne Strængenes Toner, som bævende vige. Da skal han føle Naturen og signe
Skønhedens Gud, og omfavne sin Pige.
Ak, men hvad haaber jeg, mægtig henrevet, salig indlullet i hellige Drømme,
blussende, frejdig, af Indtrykket drevet, mens mine Tanker i Anelser svømme? Kan vel en Spurv, skønt den salig sig fryder, tolke sin Salighed som Philomele?
Kan vel min Sang, skønt i Vaaren den lyder, male, Natur! dit fortryllende Hele?
Ak, der var Een! Skønt fortæret af Smerte skænkte ham Gud en udødelig Flamme og for Naturen det aabneste Hjerte; han kunde tolke, hvad andre kun stamme.
Rungsted! din lange, din frugtbare Fure grønnes som forhen og spirer og pranger, mens ved de gamle, de gotiske Mure Gravmuldet længst har omfavnet din Sanger
Hellige Ewald! i Danemarks Skove føler min Sjæl, at forklaret du svæver. Bølgende over den krusede Vove lutret din Aand gennem Roserne bæver. Lad den opgløde de frostige Strænge, gyd i mit Bryst dine hellige Luer, da skal mit Hjerte i Harpen sig trænge, da skal jeg tolke, hvad nu kun jeg skuer.
Oldingen ved Werthers Grav
Aftenrøden
farver din Grav. De gamle Linde beskygge den. Violerne
bølge i dens høje
Græs.
Du slumrer
den roligste Slummer: Dødens.
Skyggerne vokse, Aftenrøden svinder; kun et bleggult Skær tegner, hvor den svandt. Skoven sortner.
Hist kommer en Flok Karle og Piger
fra Marken.
De standse deres Sang, og Pigerne
pege til Graven
med skælvende Hænder og gaa en Omvej
af Frygt for Selvmorderen, som spøger i Skoven.
Werther!
De frygte dig,
som hviler saa roligt mellem Blomsterne.
Dig gav Skæbnen et Hjerte, som følte
Natur og Gud. Det gav den faa.
Dig gav Skæbnen det Held, at finde et Hjerte,
som følte med dit. Det gav den færre.
Du var lykkelig; thi du nød
Kærligheds Fryd.
Men en grusom Skæbne hindred Eder
i at forenes uforstyrret
i Guddoms-Harmoni her.
Da kastede du din Jorddragt i Graven
og ventede hende hisset,
og fandt hende. Nu frydes I.
Alderens Sne
dækker min Isse. Mit Hjerte dør langsomt.
Min Vaar svandt hen unydt;
thi jeg fandt ingen paa min som følte med mig.
Vej,
Jeg nød ikke
Kærligheds Fryd. Mig venter ingen hisset,
jeg forlader ingen her.
Naar mit Hjerte er brustet og Menneskesværmen
trænger sig forbi mit Marmor i Gravkapellet,
da vil de sige:
Han var lykkelig!
Ak, hvo var lykkeligst? Du eller jeg?
$
De Kørende
Fra kvalmfulde Mure til Marken saa huld! Der pløjede Fure har ydet sit Guld. Saa friske, saa sunde de Bønder vi se; ved kølige Lunde
de hvæsse den blinkende Le.
Se, Blomsterne virke et Tæppe, som gaar om gotiske Kirke, hvor Korsene staar! Saa brun den sig rejser i lysgrønne Dag;
se, hvor Storken knejser
paa det gamle, mosgroede Tag!
Hulvejen mod Havet nedluder saa brat med Skygge begavet, med Træer besat. Her risle saa milde de Bølger fra Land, fra venlige Kilde
langt ud i den himmelblaa Strand
Saa langsomt i Sandet vi glide afsted;
imens ruller Våndet ved Hestenes Fjed. Den flyvende Maage flyer hen over Sø. Hist se vi i Taage
Tycho Brahes knejsende 0.
Her Bøgenes Kroner sig om os har hvalt. De spøgende Toner vi høre jo alt.
Se Teltene hvide, se hvirvlende Røg! Vi køre, vi ride,
vi ile til Latter og Spøg.
&lt;4*®^
Kirsten Pils Kilde
Det er saa lummert og saa tungt, det brænder stærkt deroppe; her skygger Løvet grønt og ungt fra Vaarens lyse Toppe.
Her springer langt fra Kvalm og Larm ved Sang af Nattergalen
den tykke Straale som en Arm fra Højen ud i Dalen.
I sorten Mulm, i dyben Jord de klare Bølger rinde;
en ukendt Vej de langsomt snor sig ligesom i Blinde.
De risle gennem Jordens Bryst i Dybets mørke Huler
og skue sikkert der med Lyst hvad Overfladen skjuler.
Den Verden, som vi ane hist dybt under Havets Bunde, den har de gennemtumlet vist og bølget i dens Lunde.
Den runde, tykke Sølverarm, som risler her forvildet, har kysset Elverpigens Barm og drukket hendes Billed.
I gamle, længst forsvundne Tid der var en dejlig Pige;
hun var saa god, hun var saa blid, hun var saa from tillige.
Et Krucifiks i Hytten stod, for det hun altid knælte, naar Maanen med sit Aftenblod paa Krucifikset dvælte.
Engang hun gik i denne Skov og fæstede sit Øje,
imens hun sang sin Frelsers Lov, paa Stjernen i det Høje.
Da gik hun vild paa spæde Fod, og Tørsten hende plaged;
til sidst blev hun i Hu saa mod, hun græd og sig beklaged :
»Ak, Gud! hvorledes kommer jeg i Aften til min Hytte?
Jeg rent forfejlet har min Vej, jeg kan ej Foden flytte.
Jeg er saa tørstig, og her er ej allermindste Draabe,
kun vilde Dyr og Spøgelser! Ak, Gud! hvad kan jeg haabe?"
Og se — hver den, som tror paa Gud den hjælper han i Nøden —
hvor Taaren faldt, et Væld sprang ud og lo i Aftenrøden.
Da dråk hun af det klare Vand og fulgte Bølgen rolig;
den ledte med sin Blomsterstrand til Kirstens lille Bolig.
Sankt Kirsten hviler sødt i Blund i Gravens Arme milde,
dog kommer hun hver Midnatsstund og stirrer paa sin Kilde.
Som hendes Øje den er blaa, som hendes Blik den blinker. Kom I, som gaa der ovenpaa! Se, liden Kirsten vinker.
4kA
Pigerne inde i Skoven
I Skyggen vi vanke blandt lysgrønne Stråa; Sankt Hansurt vi sanke, hvor Blomsterne staa. Pæne lille Urt
staar saa rent og purt, staar saa frisk og grøn, uformærkt i Løn.
Bag Køkkenets Række vi hensætte den,
fra Trælistens Sprække den snor sig da hen. Hvis den fæster Rod, blier vor Skæbne god; dør den paa sit Sted, ak, da dø vi med!
Da ikke vi kommer saa glade, saa fro her følgende Sommer, naar Blomsterne gro. Hist, hvor Korset staar, hist paa Kirkegaard
blege ligge vi. Da er det forbi!
Sankt Hansurt vi sanke, hvor Blomsterne staa, blandt Stammer saa ranke, blandt lysgrønne Stråa.
Pæne lille Urt
staar saa rent og purt, staar saa frisk og grøn, uformærkt i Løn.
**h-
Wiedewelt
Natten blinker,
Stjernehæren vinker,
ensom krummer sig den grønne Strand. Duggen ene
ned ad Pilens Grene
falder i det stille, sølvblaa Vand.
Bølgen bølger
rislende, den følger
sagte Zephir, perleklar og skøn. Lyset lyser
natlighvidt og gyser
fra sin Sky til Kummers blege Søn.
Krum af Alder;
tungt hans Taare falder
det dybe, übekendte Blaa. Sagte flytter
han sin Fod og støtter
sig ved Staven. Issen er saa graa.
Modgang frister
Hjertet, Hjertet brister,
Døden slukker Øjets stærke Ild. Svagt anspænder
han de matte Hænder,
strækker dem mod Himlen, rolig, mild.
5
«Ingen Klage!
Talt er mine Dage ;
jeg vil ikke længer dvæle her. Hellig Længsel
bryder Kummers Fængsel,
vinker mig til Nattens Sølverskær.
Dybt jeg skued — højt Naturen lued
i min Sjæl med alt sit Trylleri Sødt bevæget
jeg i Stenen præged
stærke Træk af Livets Harmoni.
Haarde Stene!
Mine skøre Bene
smuldne snart dybt under Bølgens Ler; I skal stande,
helligt skal I sande,
at jeg var, naar jeg er ikke mer."
Vældig Længsel
bryder Sorgens Fængsel;
gamle Gubbe kan ej mer modstaa. «Længslers Bolig!
Rolig og fortrolig
favn mig med dit mørke Himmelblaa."
Busken vifter,
Maanen Farve skifter;
dybt nedbøjet nærmer Musen sig mat af Blikke.
»Søn! forlad mig ikke;
jeg er barnløs, naar jeg mister dig."
Gubben famler,
sidste Kraft han samler,
sukker henrykt sin Gudindes Navn: «Elskelige !
Ej af denne Verden er vort Rige. Jeg gaar hen, hvor der er intet Savn."
Tavs hun sukker.
Bølgen kold sig lukker
om den gamle Tindings sølvgraa Håar. Hun forsvinder,
Dagen bleg oprinder,
hist paa Frihedsstøtten Lærken slaar.
Troskab græder,
i de hvide Marmorklæder,
kold og bleg, den ranke, hulde Mø; Haand paa Brystet,
aldrig, aldrig trøstet
stirrer hun hen paa den sorte Sø.
5*
Den gamle Kæmpe Cometes
Jeg er en gammel Kæmpe stærk, mit Legem blusser sundt;
i kobberrøde Pansersærk jeg drager Verden rundt.
Mit stærke Skjold er rødt som Blod, min Glavind staar i Glød;
jeg svækker selv det bedste Mod og bringer Skræk og Død.
Naar runde Skjold omhvælver mig, og jeg har strakt mit Sværd,
da vandrer jeg forfærdelig i Kamp og Heltefærd.
Saa vidt, saa vildt min Bane gaar, jeg bliver aldrig træt.
Jeg pludselig til Syne staar, naar mindst man venter det.
Og ser jeg da, at Tapperhed og Kraft har Overhaand,
da dybt mit Sværd jeg sænker ned og vækker Kampens Aand.
Natur da træder mod Natur udi sin hele Pragt
og bryder af sit Fangebur med uindskrænket Magt.
Og ulmer da en Gnist af Ild fra Himlen i en Vraa,
da stiger den og brænder mild paa Evighedens Blaa.
Men ser jeg dorske Taageslør at dræbe Straalen varm, at Livet gisper mat og dør, da blusser jeg af Harm.
Og kaster hen mit gode Sværd paa haanlig Riddervis
og synker Landet mere nær og strækker ud mit Ris.
Og strengt hudfletter, Fod for Fod, vanartig Børneflok,
og gaar med Riset rødt af Blod, naar den er tugtet nok.
Thi vil jeg tugte streng og god, forjage dorske Ro,
og gøde dig, o Jord! med Blod; deraf skal Roser gro,
Og Stjerner atter lue frem for højt at staa i Glans,
naar de har flettet gamle Hjem den gamle Blomsterkrans.
Men kommer jeg her sent igen (læg Mærke til mit Ord), og ser i dig bestandig end
den kolde, mørke Jord;
Da støder jeg med rædsom Gru mod dig min Barm saa bred, at udi tusind Stykker du
i Dybet styrter ned.
Til Amor
Ak, Amor! du fryder det unge Bryst. Hvo kan vel lægge paa Hjertet Skjul? Hvad Lyst er salig som Elskovs Lyst? Men, Amor! du ligner en Sommerfugl.
Du sidder saa nær, paa de Liljer nær, men sidder der kun saa kort, saa kort. Din Vinge blaaner i Purpurskær; men griber jeg til, — o, da flyer du bort!
Ak, smut kun igennem de spæde Løv, de purpurne, flagrende Vinger hæv! Thi fanger jeg dig, — da gaar af det Støv, og du blier graa som en Spindelvæv.
Rosen
Saa dugbesprængte staa de Roser her; de røde Kalke lukt i Skyggen smile, mens Sølvermaanens kolde Straaler ile og blande sig med deres Purpurskær.
De dufte mellem skyggefulde Trær, i dem forgifter Eros sine Pile. De nyde blussende en salig Hvile, i Søvne selv fortrylle de enhver.
Men dog i Lundens lykkelige Bolig her under disse sorte, svale Tåge en Rose slumrer endnu mere skøn.
Sov, hulde Rosenknop! sov sødt og rolig! Ak, turde mit Sovvel et Kys ledsage, da var jeg Nattens lykkeligste Søn!
Knud den Store
Kong Knud sad stor og mægtig paa sin Trone en Herre drabelig og stærk som huld. Den danske, britiske, den norske Krone var sammensmeltet i hans Krones Guld.
Højt i hans høje Sal klang Harpens Tone, thi Skjaldens Barm var af hans Idræt fuld. I Kirken selv lød Hymner til hans Ære, thi han udbredte Jesu sande Lære.
Men Knud sad tavs og tankefuld i Sind, ej blussed Læben som hans Purpurklæde; sørgmodelig han støtted Haand til Kind, og ingen Del han tog i Hoffets Glæde. De svundne Dages Idræt faldt ham ind, da monne bitre Taarer Øjet væde. »Ak! ft sukked han, «min Gud! kan du forgætte min Synd? kan du mit Regnebræt udslette?
Min Ungdom svandt i Stolthed og Foragt, kæk frem jeg gik, ak! nu jeg modløs græder. For at forstærke min den stolte Magt forbandt jeg mig med Eadrik, den Forræder. Den djærve Ulf i Kirken blev ombragt, uskyldigt Blod end Altertavlen væder. Ej blot med Sværdet, tidt med mørke Rænker jeg vandred frem — nu det mit Hjerte krænker.
Men oftest dog med Manddom og med Sværd min raske Ungdom blot sit Værk begyndte. At vorde Danmarks gamle Krone værd, det var den Tanke dog, som frem mig skyndte. Og derfor stormed jeg i Herrefærd,
og derfor Heltens Syssel, Kamp, jeg yndte.
Da aabned sig mit Hjerte for din Stemme; ak, hulde Jesus! kan du alt forglemme?"
Som Kongen nu saaledes trøstløs sad med blege Kinder og med Graad i Øjet, mens hen ad Bænken i den lange Rad Guldhornet gik, og hver Mand var fornøjet, da tren en Skjald for Kongen frem og kvad : n Min Konning! hvor er den som du ophøjet? Du tvang det stolte Nords udstrakte Lande, ustraffet ingen tør dit Bud modstande."
Taalmodig, uden Harme, hørte Knud paa denne daarlige, forvovne Tale.
Hvad Skjalden kvad, det raabtes snarligt ud af hver en Ridder i de blanke Sale. Da blev den gyldne Stol paa Kongens Bud bragt ned fra Borgen gennem grønne Dale til hviden Strand, hvor stolt og langsomt Våndet højt skylled sine Bølger op paa Landet.
Derpaa han lod med stenbesatte Baand den tunge Glavind ved sit Bælte spænde. Med Kronen paa, med Sceptret i sin Haand han monne sine Fjed mod Havet vende. Hvad Tanke der besjælte Kongens Aand, nysgerrig nu hver Hofmand ønskte kende; men Kongen tav og vandred med sit Følge i Purpurkaaben mod den hvide Bølge.
Og satte sig saa i det gyldne Sæde blandt runde Stene paa det bløde Sand; ej hvor bestandig Bølgens Top mon væde det ramme Tang med sit skumklædte Vand; ej heller der, hvor ej den kunde træde, paa den for fjerne, den for høje Strand; men der, hvor Pilen med sit Hoved hængte, hvor nu og da kun Bølgen op sig slængte.
Der Kongen sad og talte saa til Havet: «Det Land, jeg sidder paa, tilhører mig. Med dig, o Sø! min Vælde blev begavet; thi lyd din Herre: ej du nærme dig!
Din Bølge kræver jeg saaledes avet, at til min Fod den aldrig vover sig. Thi jeg behersker Nordens stolte Lande, ustraffet ingen tør mit Bud modstande."
Men som sædvanlig gik den stille Bølge, sin vante Vej den end bestandig tog, af sin Natur den intet monne dølge, det ene Bølgeslag det andet jog.
Med otte kom den niende i Følge,
der stærk og svanger op paa Kongen slog. Ej til hans Fødder blot den op sig trængte, hans Scepter og hans Krone den besprængte.
Da rejste Kongen sig, saa til hver Side og brød med Taarer højt saaledes ud:
B I Sandhed! hver en Kristen burde vide, at der er ingen mægtig uden Gud. Han grunded Jorden, han lod Havet glide i evig Veksel ved sit stærke Bud; han ene mægter Jord og Hav at tvinge, mod hans er al min Vælde saare ringe."
Med disse Ord han af sin Krone spændte, af Guld og Ædelstene tung og svar, derpaa han sine Fjed fra Havet vendte og ydmygt Kronen hen i Kirken bar. Der knælte han og hver en Synd bekendte mens Angerstaaren trilled hed og klar. Paa den Korsfæstede med Martyrkviden han Kronen satte, bar den aldrig siden.
£
Vaarsang
Nu er da Vaaren kommen, nu er os Busken Læ,
og Nattergalen toner højt i det grønne Træ, og nysudsprungne Blomster tæt ved hverandre staa, mens friske, klare Vover i Sølverbækken gaa.
Og Aftenstjernen smiler, den vækker Elskovs Lyst. O, se den smækre Pige hist med det fulde Bryst! Og se de smaa Zephirer, hvor skælmsk de uden Larm det tynde Flor bortrive, som dækker hendes Barm.
O, Pige! søde Pige!
nu har jeg lukt min Bog, jeg sidder ej og stirrer mer i det gamle Sprog; det Liv, som der jeg finder, det blomstrer ude nu.
O kom, min Elskerinde ! hvor længe tøver du?
Kærminde, som kan skue! Du Zephir, som kan staa ! Du Lilje, som kan lue! Du Rose, som kan gaa! Sødt synge Nattergale, naar Skoven sig har hvalt, du synger og kan tale, du, du mit Alt i Alt!
Nu kommer og omringer den unge Sanger her,
mens højt hans Lyra klinger bag disse Bøgetrær!
Om Amors Rosenlænker han henrykt synge vil. Saa kommer hid og skænker et Kys ham for sit Spil !
Se, Tiden gaar tilbage, naar Løvet springer frem; de unge gamle Dage
staa op fra mørke Hjem. Slet intet da jeg savner i Favnen af min Mø; i Skoven springe Fauner, Najader i min Sø.
Og Pan staar kæk for Skoven brat for en Tjørnehæk,
og jager Tidens Kloge
bort med en panisk Skræk, som vil min Dryas dræbe, min overgivne Faun,
og med en isnet Læbe
koldt spotter Elskovs Navn.
&lt;$#fe
Roskilde Domkirke
Alt rasler Nøglen i de tunge Døre,
med Larm den rustne Laas nu op sig lukker, dens Genlyd kan jeg dybt i Kirken høre.
Mod raske Lyd den gamle Hvælving sukker. Alt staar jeg paa de brede Rødstens-Fliser, mod hvilke Loftet bøjet, hvalt sig bukker.
Den sorte Mand nu rundt omkring mig viser i Hvælvingen, hvor Heltens Ben er lagt, hvor stille Borger endnu Herren priser.
Du gamle Kirke, stolt skønt uden Pragt! tavst vidne dine gotiskstærke Piller om Oldtids dybe Højtidsaand og Magt.
Sig, Taare! hvi du ned ad Kinden triller; sig, hvi saa brændende mit Blik du væder, da stolte Minder for mit Syn sig stiller.
Ak! ej af Sorg, af Ærefrygt jeg græder, mens jeg i det begravne Danmark gaar, som efterlod til Evighed kun Hæder.
Med vilde, stærke Slag mit Hjerte slaar. En Skjald, som Harpen end kun svagt kan røre, de tunge Sværd jeg løfte knap formaar;
Men for det Store gav mig Gud et Øre, skønt selv ej Helt, jeg tolker hans Bedrifter og sene Slægter skal mit Drapa høre.
Den Aand, som luer i de gamle Skrifter, den svæver her i disse dunkle Gange, den sukker gennem Gravens dybe Rifter.
Saa ton da, Oldtid! gennem mine Sange, at hvad du viser den Henryktes Aand, han atter kan med Vellyst vise mange.
Du leder mig sagtmodigt ved din Haand hen over disse halvudslidte Stene, som fængsle dog mit Blik med stærke Baand
Thi under Pladen hvile Heltens Bene; enfoldigt staar han med sin stille Frue udhuggen der paa Gulvet — men ej ene,
Thi som paa Marken Tue staar ved Tue, saa stander Heltegrav ved Heltegrav, omfavnet af den høje Kirkebue.
Du faldt paa det fribaarne danske Hav, du hisset sank i Danerkongens Hære, du fromt og helligt bar din Bispestav.
For at udbrede Jesu rene Lære
dit Liv svandt hen, derfor blandt disse Helte du hviler broderligt til evig Ære.
Ugudeligste Frækhed kun kan vælte
den Ligsten bort, hvor Kæmpen nu ej mer til Forsvar drage kan sit Sværd fra Bælte.
En Rustning-Skikkelse jeg hisset ser, , med intet Legem i. Dens Barm ej slaar; men Morgensolen hen paa Hjælmen ler,
Og siger: Saadan Heltens Minde staar; selv naar til Støv hans Legem længst er blevet, ej Tidens matte Haand hans Død formaar.
Det Navn, som Sagas Griffel dybt har skrevet, det sletter ingen Alders Taager ud, det lever herligt, som det før har levet.
Skønt Fanen hist er vorden til en Klud, saa vidner dog den lange, stærke Stang, at Fjenden blegnet faldt paa Heltens Bud.
Hin Glavind truer end med Undergang, skønt sort og rusten den paa Kisten hviler, og Guidet bortslidt er af stærke Fang.
Hvor sælsomt Solen ind i Kirken smiler! Som Oldtid smiler i den yngre Tid, saa smiler Nutid ind, hvor Oldtid hviler.
Ak, se den blinde Snedkers fromme Flid! Et Taarn af bløde Træ til Herrens Ære han trolig skar og satte her det hid,
At paa hans Andagt Tegn det skulde være. Skønt dunkelt var hans Syn, lys var hans Sjæl, da famlende hans Hænder det mon skære.
Med Farve dækt er Kirkestolens Pæl; hvor saa jeg Egeplanken selv dog gerne paa dette Sted, hvor hellig er hver Fjæl!
Om Nutids Glimmer og om Oldtids Kærne tavst vidner dette rødblaa Stolestad, hvor Overfladen skal om alting værne.
Mer op jeg triner i den lange Rad. Højaltret der med Andagt nu jeg skuer, hvor gamle Konger knælte ned og bad.
Dit hele Levnet, elskte Jesus! luer paa Altartavlen, som sig blank oplader, og spreder ud sin Glans i Kirkens Buer.
Med Haab og Trøst jeg i dit Smil mig bader. Hvo hviler her bag Altrets lune Ly? Hvo gemmes bag de gitterslyngte Plader?
O, Margareta! du, som Danmarks Sky lig Maanen hist med Modersmil adskilled! Her slumrer du, du Nordens stolte Ry!
Og blegt og rankt dit moderlige Billed, med Kronen om de lange Hovedhaar, er oven lagt, i hvide Klæder hildet.
Bag dig det høje, sorte Gitter staar og værner om det Sted, hvor Oldtid bor, hvor ældste Levning endnu ej forgaar.
Med Gysen træder jeg i dunkle Kor som ved en Troldmands Bud i Østerland, hvor lutter Underværker mig omsnor;
Thi Fantasien intet vise kan
af Tiden uafhængigt mer og Ælde end disse Piller, smykt med Farvevand,
Der spotte Døden og dens stærke Vælde, der stande henved tusind lange Aar, mens Tid og Brand dem ej har kunnet fælde
Paa Støtten Harald Blaatand malet staar; den støbte Kiste Tveskægs Fader gemmer, indmuret, som hans Navn, den ej forgaar.
Skraas overfor, hvor Pillen op sig stemmer, der favner Muren, o Svend Estridsøn! den sidste Rest af dine trætte Lemmer.
Og ret for dig din Dronning, blid og skøn, ved Harald Blaatands Side venligt stander; Tinkisten slutter hendes Ben i Løn.
Den fromme Vilhelms Aske her sig blander ; han ved din Side staar med Bispestav, hans Nærhed om din dybe Gudsfrygt sander.
Men alle fire ned fra eders Grav I skue paa det stolte Marmor rolig, som Efterslægten eders Afkom gav.
O, hvor sig Buen hvælver her fortrolig mod Pillerne, som rage dristigt frem. Det gamle Kor er Helligdommens Bolig.
Hist aabner sig en liden Brædelem: Uskyldighedens Engel huldt beskærmer de danske Kongers Børn i Dødens Hjem.
En Kugle hist i Muren jeg mig nærmer, den knuste Brystet paa den tapre Juel. Han hviler nu, hvor ingen Fjende sværmer.
Hvad træder her jeg paa? Et ydmygt Skjul! En smal og ringe Sandsten, glat og lige, beskeden ruger over Graven hul.
Men aldrig skal fra Danmark Mindet vige om denne Mand; hist siger Tavlen mig: Her hviler Saxo i de Dødes Rige.
Din Indskrift selv du, Ædle! satte dig. Dit Navn ej trænger til i Sten at hugges; lad Ridderen beholde sligt for sig.
Et Gitterværk nu atter sent oplukkes. Fra Femte Fredrik bring mig hisset ned, at sødt mit Blik med Vemod kan bedugges
Her slumrer med sin Hustru sødt i Fred den fjerde Christian, som skal elsket være af hver taknemlig Dansk i Evighed.
Hist, hvor hans ædle Fædre højt til Ære et herligt Hvilested af Sten er sat, skal end med Andagt mine Ben mig bære.
Og nu, I elskte Lig! god rolig Nat. Tilgiver Skjalden, som sit Fjed lod lyde ved stillen Grav! Dog I har alt forladt;
thi I har set Begejstringstaaren flyde.
Anders-Skov
Hist, hvor Højen grønlig skraaner, hist, hvor Horisonten blaaner og sin Glans af Solen laaner, stod et gammelt Kloster trygt; tæt indkranset, venligrolig,
rundt af Skovene fortrolig,' Gudsfrygts tarvelige Bolig var af store Træer omskygt.
Mangt et Aar var længst forsvunden, end det uskadt stod i Lunden, hellig Fromhed lagde Grunden,
til Guds Ære blev det bygt. ,
Anders bort sit Øje vendte
fra den Pragt, som Hjertet blændte, som med Fristelser omspændte Sjælen, Ondskabs bange Rov;
agted ej de gyldne Klæder, vandred til de stille Steder, hvor i Andagt Fuglen kvæder
Salmer til Gud Herrens Lov. Der lod han i dunkle Skygge sig et stille Kloster bygge, at de fromme Brødre trygge kunde bo i tavsen Skov.
Ridderen med Falk og Hunde blev nu fra de dunkle Lunde, at det rene Hjerte kunde følge Fromheds høje Bud. Der, hvor Jægerhornets Toner forhen klang i Skovens Kroner, hvor for Fuglen lumske Doner sattes, lød nu intet Skud. I de dæmringslørte Skove turde ingen Larm sig vove, at de fromme Fædre love
uforstyrret kunde Gud.
Hele Vaarens Fugleskare,
ræd for Larm og Støj og Fare, fløj nu paa de Vinger snare til den stille Munkebo,
hvor de loktes ej til Nøden, hvor de uden Frygt for Døden kunde slåa i Morgenrøden
uforhindret, sødt i Ro.
Hver Gang Klosterklokken ringed, nu hver Fugl, saa let bevinget,
højt sig op mod Himlen svinged, sang saa lysteligt og fro.
Fromme Bønder did hendroge, op de deres Hytter sloge der, hvor Munkene forjoge Overlast og Voldsomhed. Ind de vel ej turde vove sig i Anders' fromme Skove, men ved Søens blanke Vove satte de sig hisset ned.
Oldingen dem tidt besøgte, deres Tro han fromt forøgte, gavmild deres Kirke smykte med det Kors, hvor Jesus led.
Hver Gang nu en jordisk Smerte ængsted deres syge Hjerte, kloge Raad han venligt lærte, skænkte dem sin Lægedom; hver Gang Mismod, Kval og Kummer gjorde Luften kvalm og lummer, vaktes Sjælen af sin Slummer, blev det godt, naar Anders kom. Hver Gang til den sidste Hvile
trætte Legem hen mon ile, lod han brustne Øje smile uden Frygt for Herrens Dom.
Ak! forgæves vil du søge, Vandrer! end de gamle Bøge, som forbandt sig at forøge Kølighed ved Klostrets Fod. Yngste Kvist, som da mon skyde, monne Stormen længst nedbryde, da kun lumske Onne tyede
til den trøsket-hule Rod. End vel i de grønne Dale Klostret staar, men stolte Sale paa det samme Sted nu prale, hvor de ringe Celler stod.
Bonden end med Andagt skuer hen til Kirkens hvalte Buer, Himlen i hans Hjerte luer, naar han nævner Anders' Magt. Købstedfolket, plat og sløvet, Fromhed, Kraft og Tro berøvet, Sølvets Slaver, slængt i Støvet, nævner det kun med Foragt. Skjalden, ak! hvis Blik saa længe paa de gamle Mure hænge, griber i de stemte Strænge, blusser, højt til Sang opvakt.
Hist, hvor Akset Jorden dølger, hist, hvor Øjet gerne følger Agrens tunge, gule Bølger,
sort et Kors paa Højen staar, Hellig Anders rejst til Ære, at hans Aand kan altid være Egnen nær og Omsorg bære for sin Ager Aar for Aar.
Hver Gang Blomsten Engen spætter, naar det unge Løv sig fletter
grønt i Maj, da først sig sætter Nattergalen der og slaar.
Thorsing
Venligt vinkte paa grønnen Strand de knud-
rede Bøge,
sælsomt det blomstrende Løv vifted og hvalte
sig kækt,
Fuglen i Toppene sang, gennem Blomsterne
risled en Kilde,
alt (saa tyktes det mig) tolked et ældgam-
melt Sagn.
Og for det forskende Blik, som utrættelig
skued did henvendt,
fluks sig forvandled hvert Træ, blev til en
drabelig Helt,
Toppen en Hjælm, dens Løv til en dristig
vajende Fjærbusk,
og til et Panser af Staal glatted sig rynkede
Bark.
Grenen strakte sig ud som en Arm med en
blinkende Glavind.
Saa stod Kæmpen med et kæk for det un-
drende Syn.
Længe jeg stirred, før ret jeg blev var, at
kun alt var et Blindværk;
dog som et Varsel endnu Synet jeg agted
og tav.
Og hvor hurtigt forklarte sig alt, da jeg un-
drende hørte
Øens sandfærdige Navn Thorsing og ikke
forvendt
Taasinge! Hellige Thor! saa stod dit mæg-
tige Tempel
midt i Danmark omtrent, hisset hvor Træ-
erne staa?
Nu begriber jeg først mit Syn, hvi de vin
kende Bøge
tyktes mig Kæmper i Jern, rusted' med Gla-
vind og Skjold.
Nu jeg begriber Foræringens høje Betydning,
da fordum,
0! du blev Helten til Løn, Manddom fik
Mandigheds Hjem.
Thi Kong Christian stod højt i sin Hal med
med et faderligt Øje
vendt imod Køgebugt; Stunden var vigtig og
stor.
Juel var gjordet til Strid, højt blussed den
dristige Kæmpe,
Lokkerne flagrede vildt, Kamplysten stod i
hans Blik.
?Niels !" lød Konningens Ord, og hans Haand
laa paa Kæmperens Tinding,
w Gak nu med Gud, min Søn! rust dig, og
vent paa mit Bud."
Lang Tid stod Dankonning og saa, beregned
og pønsed;
Fjenden ej laa ham tilpas, Juel fik til An-
greb ej Vink.
Pludselig dundred Kartoverne dumpt i den
svulmende Havbugt,
og over oprørte Vand slyngte sig Skyen af
Røg.
Harmfuld Konningen stod i sin Borg med
vredeligt Aasyn,
opbragt skælved hans Haand under det spej
dende Glar.
Danerflaaden tog Flugt (saa syntes det), Kug-
leme dundred
egenraadigt og frækt hist af en Tjener udsendt. Da ham Skjoldungen svor i usigelig Harme,
ved Himlen:
«Slagen paa Flugt skal Juel hænges i Galgen
med Jern."
Men som det plejer at gaa (hvert Land ud-
klækker sit Væsen),
Dansken fra Lodbroks Tid husvant plasker
til Søs.
Saadan gik det saa tidt, og saa gik det her,
thi Niels Juel kun
flygted paa Skrømt for at slåa Fjenden for
Alvor paa Flugt.
Og da bedækt med Støv, med Sved og Blod
han paa Land steg,
se! da græd Dankonning; thi ret som en
Misdæder knælte
ydmyg den herlige Helt, vented sin Dristig-
heds Løn.
Kærligt han tog ham i Favn, som en Fader
han løfted sin Finger:
«Niels! Niels !« raabte han rørt, «nys jeg en
Lænke dig svor;
den skal du faa." Men fluks af sin Hals tog
Kongen en Kæde,
tung af hin rødeste Guld, rigt med Karfunkler
besat,
hængte den trindt om Heltens Hals, og det
blomstrende Thorsing
blev den Galge, hvori herlig Forbryderen hang.
J®*r
Morgenvandring
Saa huldt til den hellige Bøgeskov
det vinkte mig,
o, Jord, hvor end aldrig den tunge Plov
havde furet dig.
De hulde Smaablomster saa venligt stod
i dunkle Ly,
de smilte saa inderligt ved min Fod mod Himlens Sky.
Til Skoven jeg gennem en Mark monne
gaa
Da fik jeg se
en vældig Stenhob paa Marken staa mellem Høje tre; den stod saa ærværdig, graalighvid,
en aflang Ring.
Her holdtes der vist i gammel Tid
et Kongething.
Paa Kampestenen, som hisset staar,
Stolkongen sad
med Krone, Spir, i Sobel og Maar,
saa faderglad: og hver en Kriger alvorlig tren,
fredsæl i Aand,
og satte sig rolig paa sin Sten
uden Sværd i Haand.
Paa Højen hisset stod Kongens Gaard
med stærken Mur,
hist havde hans Datter, den væne Maard
sit Jomfrubur.
Og paa den tredje et Tempel stod, berømt i Nord;
der ofredes rygende Bukkeblod til Asa-Thor.
O, venlige Mark! O, Lund saa prud! Græskølne Væng!
Over alt havde Freja pyntet ud
sin Brudeseng. Paa Marken knejste de røde, blaa
Kornblomster frem.
Jeg maatte standse, jeg maatte staa
og hilse dem.
Velkommen atter igen i Aar
paa grønnen Jord!
Hvor lifligt I op i den unge Vaar
blandt Kornet gror! Som Stjerner I blinke, blaat og rødt,
blandt gule Lyn.
O, hvor fortryller mig barnligsødt
jert Sommersyn!
»Ak, Digter, du har kun lidt Forstand.
Ak, Herregud!
Du skulde kun se vor Ejermand,
hvor han ser ud.
Hver Gang han ser os, han kalder os Tant
i Øjet en Torn;
han kalder os Helvedes Klint iblandt
det velsignede Korn.
Den største Naade, han vist os har
i dette Liv,
er det, at han stundom af Lommen tar
sin Foldekniv,
og skær sig en Haandfuld, stor og tung,
under vranten Snak,
og blander os i en Sælskindspung blandt Røgtobak.
Han siger, at smøget paa den Maner
vi arme Skrog efter fattig Lejlighed Verden ter
nogen Nytte dog.
For Resten vor Skønhed, rød og blaa,
er hap som hip.
Alt nyttigt bør gennem Munden gaa,
det er hans Princip."
I arme Stakler! den arme Mand! de arme Mænd,
som uden salige Glæder kan
gaa Livet hen,
som ej begribe, hvad Gud har gjort,
som ene ved, at Munden er den eneste Port til Salighed!
Smaablomster ! ak, som det eder gaar,
saa gaar det mig.
En stakkels Poet som en Kornblomst staar
og græmmer sig.
Det nærende Korn kun i Vejen han er;
hvad retter han ud?
Han hæver sit barnlige Farveskær
kun fromt til Gud.
Kom, Blomster! vi høre tilsammen, vi,
kom, vakre Glut! og slyng dig med tryllende Sympati
om denne Luth,
og bæv, som om Zephir bevæged dit Blad under Strængens Klang;
saa synge vi hver vor Skaber glad en Morgensang.
Frejdigt Sommerliv
Hvor dejlig er Naturen, og hvor rolig! Højt hvælver sig den grønne Blomsterbolig, svagt Sommerfuglen spæde Græs nedtynger, og Bækken risler blaa, mens Fuglen synger.
Ned fra Olympen venlig Flora kommer. Mildt bølger i den unge, friske Sommer Gudindens blonde Lok; for Vinden svinge sig gyldne Aks som gyldne Ørenringe.
Livstykket svulmer græsgrønt for mit Øje omkring Gudindens trinde Liljehøje. I Maanskin Bølgerne sig langsomt vælte, de spandt om hendes Midje Sølverbælte.
Se muntre Satyr hist med Bukkefødder, hvor han bag Busken staar og knækker Nødder. Se Faunerne, hvor de paa Højen danse, at binde Bacchus friske Vedbendkranse.
I Skoven dybest inde Pan jeg skuer. Han smiler ; dog jeg for hans Aasyn gruer. Hin unge Faun, den venlige, den lille, han lærer paa sin Syrinks nu at spille.
O, Piger! lader det et Varsel være. Lad Syrinks bitre Skæbne eder lære
ej at foragte Elskovs varme Bønner og ej at spotte Skovens raske Sønner.
Hun flygted daarlig ud af Gudens Arme, som bæved inderligt af Elskovsvarme, da blev hun til et Siv, af Skum indsløret, og Vinden klaged sørgeligt i Røret.
Og til en Fløjte gjorde Gudens Hænder det arme Siv; endnu hans Hjerte brænder, naar han om Aftnen under Egens Kroner aflokker Fløjten søde Vemodstoner.
Saaledes ogsaa Daphne maatte bøde, kold for Apollos høje Morgenrøde. Nu maa hun lønne hver en Harpes Tone. Jeg haaber selv en Krans af hendes Krone.
Lyshvid Diana over Højen løber.
Hvor tryllerisk hun sig i Skyen svøber! Igennem Skyens Rift og Skovens Bue hun ryster kold sin Fakkels blege Lue.
Alt Hekate hen over Engen træder og ind i Skumring sine Urter klæder; til Duft hun Natviolen sødt bevæger og lukker Jomfrurosens Purpurbæger.
Med langsom Gang hen over Mark og Floder Erindringens Gudinde, Musers Moder,
den stille Mnemosyne mig besøger og læser højt for mig i gamle Bøger.
Hvor Natten hisset sortindsløret sidder og lytter tavs til Nattergalens Kvidder! To Børn hun breder sine Vinger over, et lader, som det sov, det andet sover.
Det første vaagner snart med Morgenrøden, det andet vaagner ej, thi det er Døden. Det første rører, venligt som en Engel, mit Øje med sin lange Valmustængel.
Hvo kommer hist? I hulde Smaa med Vinger af gennemsigtigt Flor! sig, hvad I bringer. Et Skuespil I op for mig vil føre?
Jeg hører eder med mit indre Øre.
I vakre Glutter! Nogle staar i Lue for mine Blik med Harnisk, Pil og Bue; i Træet klatre nogle, nogle svømme i Bækken om og raabe: w Vi er Drømme.
I Fald du bare smukt vil ligge rolig, da skal du blive snart med os fortrolig. Vor Leg vil more dig; men dine Blikke maa være lukte, vaagne maa du ikke."
O, søde Drøm! Jeg skuer grant i Aanden den gamle Oldtid række Fremtid Haanden;
mat synker Døgnet ned, som vilde hindre, og tætforenet ser jeg begge tindre.
Hvad lysner hist i Østen? Ak, hun stiger, den rosenrødeste blandt alle Piger, Aurora! Hun forsvandt? En Yngling kommer, hans Blik opliver fluks den muntre Sommer.
Han griber i sin Harpes gyldne Strænge, og Dagen skylder ham ej Svaret længe, det lyder højt fra Fjæld, fra Bjergets Gruber og skingrende fra tusind Fuglestruber.
Men ogsaa mig du skænkte Mund og Tunge, Phøbus Apollo ! for din Lov at sjunge. Min Sang skal strømme ud fra Skovens Krone og lyde mod din gyldne Himmeltrone.
Tak for din Gnist af Ild, af Morgenrøde! Det, som du gav, det stræber dig i Møde for atter til sit rette Hjem at ile, • naar du mig rammer med de gyldne Pile.
Aftensang
Hvor sødt i Sommer-Aftenstunden, naar Solen mat til Hvile gaar, og medens dybt i Bøgelunden
de kælne Nattergale slaar,
at høre Harpens fromme Klang til en livsalig Aftensang!
O, grib nu i de stemte Strænge! Bryd, kække Sjæl! din snævre Mur. Indspær dog Fuglen ej saa længe i det beklemte Fangebur;
lad den i Aftenrødens Guld mod Himlen flagre andagtsfuld.
Thi hver Gang hisset Aftenrøden nedsvinder under Skovens Krans, da minder den vor Sjæl om Døden og Evighedens skønne Glans. Svulm da, min Aand! mod Himlen her som Bølgen mod sit Rosenskær.
Grib sødt i Harpen, fromme Pige! Højt bæve lad dens rene Klang, og syng, mens disse Straaler vige, den sidste, store Aftensang,
som rørt vi sang for mangen Ven, som sjunges skal for os igen:
Hvo ved, hvor nær mig er min Ende? Se, Tiden meget hurtig gaar.
Hvor let og snart kan det sig hænde, at jeg herfra at vandre faar!
O, Gud! gør da for Kristi Blod min sidste Afskedstime god.
Ja, dette Purpur, denne Lue, ja, denne Kærlighedens Glød, som blusser dybt i Vestens Bue, som minder Støvet om sin Død og Sjælen om sin Evighed, det er dit Blod, din Kærlighed.
O, bad mig da i dine Flammer, nedgangne Sol! husval min Barm, og tryk, til Dødens Le mig rammer, mig venligt i din Kraftens Arm, og i min Afskedstime god
bestraal mig med dit Purpurblod.
Aarets Evangelium i Naturen og Mennesket
Kristi Fødsel
Hver Vaar, naar Taagerne flygte hen, da fødes det lille Barn Jesus igen. Den Engel i Luft, i Lund, i Elv, det er vor Frelser, det er ham selv. Derfor Naturen saa huldt og skønt sig fryder og klæder i Haabets Grønt.
For unge, uskyldige Hyrder brat, som stirre til Himlen i klare Nat, Guds Engle da trine paa Marken ind; de svæver og bæver i Maaneskin og sjunger: „! Dag er en Frelser fød af Vaarens, den hulde Marias Skød.
Den reneste Dugg er hans eneste Drik, til Himlen stirrer hans fromme Blik, til Himlen han rækker sin barnlige Haand, til Jorden bundet med Rosenbaand; hans Lallen er Zephyr, hans Vugge Stråa, hans Øjne funklende Himmelblaa.
Ak, Hyrder! ganger i Bethlehem ind og rører det kolde, forhærdede Sind, og beder dem ud paa Marken gaa at skue det Barn i de spæde Stråa,
at dets uskyldige Smil og Røst
kan hæve til Himlen det jordiske Bryst."
Saa svæve de Engle til himmelske Hjem; men Hyrderne vandre til Bethlehem og sige, hvad dem er paa Marken hændt, og vorde bespottet og Ryggen vendt. Saa ile de atter paa Marken ud
og knæle for Barnet og tro paa Gud.
Og Stjernen blinker paa Himmelen frem og vinker de Konger af Østens Hjem. Og Straalerne kommer i fromme Kor og synker ydmygeligt ned til Jord
og prise Frelserens hellige Navn, som smiler i Moderens skønne Favn.
Og rejse sig atter fra sorten Muld
som Blomster i Purpur og Fløjl og Guld, uskyldige Børn, saa fromt, saa smukt, halv stigende, halv mod Jorden bukt, og række de Urner, saa sødt forgyldt, med Virak og duftende Myrrha fyldt.
rf*
Jesu Bjergprædiken
Den gamle Skov taler gennem Hornet
Lad mine dunkle, bølgende, grønne Kroner vinke dig bort fra Larm og bedøvende Toner!
Toner ene fra Fuglens uskyldige Strube trylle dig i min alvorlige, hvælvede Grube!
Hvislende Hæk,
køligthenrislende Bask
surre, som fromme Bi fra den ensomme Kube !
Siger den Gysen, som ryster de inderste Grene, medens du vandrer her stille, modløs og ene, siger den ej dig, at Livet er mer end en Skygge? Lærer du Tryghed ej af de Stammer saa trygge ?
Saa, som de staar, stode de hundrede Aar,
vente nu roligt paa Døden i dæmrende Skygge.
Glem da nu her for din Nødtørft et Øjeblik
Sorgen,
tænk ej med Ængsten i Dag paa den Dag i
Morgen !
Denne Hvælving, mod Himlens kun trang og
liden,
fjerner dig dog med sit Løv fra Rummet og
Tiden.
Sæt dig i Læ
under mit venlige Træ!
Sæt dig! Du har jo Violer og Roser ved Siden.
Ser du ej Spurven hisset saa muntert at hoppe, kvidrende højt, i de øverste, farligste Toppe? Den er rolig, dens Bryst ingen Sorger be-
klemme,
frygter ej for at falde, Gud kan den ej glemme. Det er dens Trøst, det gyder Ro i dens Bryst,
fattige Fugl, som den er, uden Skønhed og
Stemme.
Den er rolig, og du? du er angest og bange? Frels dig, frimodige Sjæl! vær ej Kumme-
rens Fange.
Ser du den Dal, som hist gennem Træerne
bry der?
Ser du, hvor Liljer, Græs og Violer den
pryder?
Ikke de saa,
ikke til Høsten de gaa,
dog deres himmelske Fader dem klæder og
fryder.
Skulde han dig da, sit Billed, ej fryde, ja
klæde?
Stille ! visk Taaren af Øjet, byt Kummer med
Glæde !
Hør paa den rislende Bæk, hvor melodisk
den falder,
hør paa de Smaafugles Sang i den kærlige
Alder,
Æterens Blink,
Blomsternes barnlige Vink; hør det og se! det er Gud, det er Herren,
som kalder.
Lad ej den modløse Sløvhed din Styrke for-
haane :
Se mine Træer, som højt over Bjergene
skraane !
Flittige Bjergmænd Saltet af Gruberne bryde, at med sin Smag og sin Kraft det kan Menne-
sket fryde.
Hvad er det alt,
Sjæl! mod dit herligste Salt?
Taber det Kraften, o! hvad er da lifligt at
nyde?
Lad ej dit indre Lys af Taager indhylles! Natten kun sortner, at Stjernerne mer kan
forgyldes.
Ser du det mørkt omkring dig, velan! du ej
gyse!
Hæv kun din Aand, lad som Solen paa
Himlen den lyse! Højt paa det Blaa kæk lad den varmende staa,
at ej i dæmrende Mulm dine Brødre skal fryse.
Aldrig smaalige Sysler mod Jorden dig bøje, vend til de store Bedrifter med Undren dit
Øje!
Kummer, Armod og Kval ej din Taare kun
ogsaa ved Livets uskyldige Leg bør den rinde,
vinde,
Vindenes Suk,
Blomsternes vinkende Buk, Pigernes salige Smil, og ved Tidernes Minde.
Ringe Dyders Fortræflighed op du ej læse, ej for hver given Skssrv i Basuner du blæse ! Mærker du Regnen, hvor køligt og sødt den
nedfalder?
Venlig til Live dens Perler Smaablomsterne
kalder,
taler dog ej,
tier og drager sin Vej.
Raab over sligt er Bevis paa forfængelig Alder.
Vil med din Gud du dig inderligt, trofast
forene,
Guidet ej elsk, thi med ham kan du Mam-
mon ej tjene.
Ser du Oldingen hist? hans Fødder sig flytte langsomt og fromt; hans Hænder til Staven
sig støtte.
Ryggesløs Larm,
Frækhed har saaret hans Barm,
gammel og graa har han bygt sig i Skoven
en Hytte.
Du, som er ung, som er kæk, som er frejdig
til Mode,
flygt ej til Skoven, drag Sværdet og kæmp
for det Gode!
Tilgiv din Næste, naar du kun fornærmet er
vorden;
men vær det Nedriges Rædsel, en Hævner
paa Jorden!
Luften er kvalm,
bortsvier Blomsten til Halm; da kommer lutrende, rensende Lynild og
Torden.
Kærlige Sjæl! ak, lad min Natur dig henrive. Luk dine Øjne for Tant, og lad lukte dem
blive;
men lad med Andagt, med brændende Andagt
dem skue
dybt i Alkærligheds evig straalende Lue! Da skal din Aand bryde sit jordiske Baand,
svinge sig højt imod Himlenes hvælvede Bue.
Elskte! den Løn, som dig venter, den salige
Glæde
kan ingen Tunge, kan ikke Naturen udkvæde. Bølgernes dæmpede Rislen og Fuglenes Tone, Hyrdernes Viser og Vinden i Bladenes Krone,
alt er kun Klang,
enkelte Lyd af den Sang,
som af Keruberne sjunges om Skaberens
Trone.
Miraklerne
Hvor Sangersken glædeligt toner hid venligt i Buskenes Ly, til Skovens husvalende Kroner fra lumre Forsamling du fly!
Kom, bad dig fra Foden til Issen i Bækken, som bugter sig hen; og var du værkbruden og vissen, du faar dog din Sundhed igen!
Og mens du bag Grenene sidder paa denne mildtskraanende Høj og hører paa Fuglenes Kvidder, langt fjernet fra Daarernes Støj;
Og drikker Zephyrernes Sødme, mens Kilden sin Cithara slaar, og indsuger Rosernes Rødme, mens Solen i Purpur opgaar;
Da, medens ham Sangersken priser fra dugsprængte, duftende Jord, din Jesus dig kærligt bespiser
alt med sit udelbare Ord.
Det hvisler i Bladenes Hvislen, det klinger i Skovenes Klang, det risler i Bølgernes Rislen, det synger i Hyrdernes Sang.
Og sad her den talrigste Vrimmel, hvor henrykt nu sidder kun du, det salige Brød af hans Himmel blev nok og til overs endnu.
Ved Bækken hist henne du finder den klare, den æterne Aand. Det Vand, som saa perlende rinder, det vorder til Vin i din Haand.
O kom, du som halter i Blinde! Kom, sæt dig ved Bøgenes Rod; dit Syn du vist atter vil finde, og fast skal du staa paa din Fod
Og slumred forhærdet end længe dit Hjerte, ja isned det hen, sin Grav det dog atter skal sprænge og lue mod Himlen igen.
Thi Herren ej hader som Kain, der dræber af Nag og i Løn. Kom, grædende Enke fra Nam! her finder du atter din Søn.
Mens Maanen med Straalerne bæver og stiger af Bølgernes Skød,
hans Aand dig saa kærligt omsvæver, han sover, men ej han er død.
O, Jesus! dit Tempel du bygger, hvor Blomster og Bølgerne ler. Dig hist mellem Træernes Skygger i Salomons Omgang jeg ser.
Der dine Disciple sig samle, du trykker dem fast til dit Bryst. Med Andagt de Unge, de Gamle da lytte saa fromt til din Røst.
Og Børn, som Gudsenglene ligne, dem taer du paa Skødet, de Smaa; jeg ser dig dem helligt velsigne og skue mod Himmelens Blaa.
Simon Peder
Milde Morgenvinde, linde, køle heden Sommerluft, kruse Havets Vande, blande sig med Lundens Blomsterduft.
Liljen op sig lukker, bukker under Sommerfuglens Vægt. Rundt i muntre Klynger synger hele Skovens Fugleslægt.
Morgenpurpurkuglen, Fuglen, langsom hin og hin med 11, lover over Havets Vover Gud med Sang og Rosensmil.
Medens Lærken synger, gynger Baaden i det stille Vand. Ved sin Angel rolig, trolig sidder ungen Fiskermand.
Men, som han fornøjet Øjet kaster hen paa Sol og Jord, synes ham hans Øre høre som et sammenblandet Kor,
Hvori Blomstervrimlen, Himlen Bølgen, Fuglen højt paa Kvist og den Duft, som viger, siger, hvad han aldrig før har vidst.
■&gt;
Alt et Sprog kun maler, taler selv det hemmelige Sprog. Øjet rundt sig vender, brænder i Naturens store Bog.
Og mens Blikket stirrer, dirrer Bogens Træk i gylden Glans; og hvorhen han skuer, luer nu en venlig Blomsterkrans.
8
Først en Flok af blide, hvide Liljer staar ham ganske nær. Tyende blaa Kærminder finder Øjet i det hvide Skær,
Og ved dem to søde, røde Roser, klædt i Jomfrupragt. Gyldne smaa Aurikler vikler sig i den forente Pagt.
Og af Tulipaner baner
sig en broget Sværm sin Gang. Medens Skyggen lindrer, tindrer Solen, lyder Fuglesang.
Og for Peders Øje føje Liljer sig til Lilje blid;
og mens Blomsten viger, stiger frem en Yngling liljehvid.
Og de blaa Kærminder svinder i hans Øjne himmelblaa;
Kindens Rosenbuer luer
der, hvor nys han Roser saa.
Og de smaa Aurikler vikler sig i gyldne Lokker grant. Tulipaner bølge, dølge
Skuldren i et let Gevant.
Og de høje Straaler bøje
om hans Tinding sig med Lyst. Og den Sang, som lyder, bryder ud nu i hans hulde Røst :
Ser dit forhen blinde Øje nu engang sin
Skaber dog?
Har det endelig da lært at tyde dette stumme
Sprog ?
Finder det i Blomsterflokkens Glans, i Fug-
lens muntre Sang,
Kildens Røst, i Skovens Svale, Vindens Pust
og Solens Gang,
Tidens gamle Runestene, Bardeharpens høje
Lyd,
Skjaldens Sang, den Vises Grublen, Heltens
Daad og Kvindens Dyd,
ikke blot en Glans, som slukkes, ej et Liv,
som dræbes brat,
men en evig Dag, som bryder selv igennem
Gravens Nat?
men en Hær af lyse Straaler, funklende fra
Pol til Pol,
som i sikker Retning samles i en herlig
fælles Sol?
Skuer du din Skabers Finger, som i alting
peger frem,
og hver Aand, som opad stræber, viser til
sit rette Hjem?
Saa du, da den tykke Taage fra dit kække
Øje faldt,
at for sig er alting intet, men i alt er alting alt? O, da læg din ringe Mede, kast den hurtig
fra dig her;
Fisk du ikke mer skal fange, du skal fange
Mennesker.
Den hellige Nadvere
Hvor flygted du, venlige Aand, som strakte til Himlen din Haand, sødt baaren
i Vaaren?
Til Skov og Grotte staar ej mer din Hu; der er saa dødt, der er saa vandkoldt nu.
Ingen muntre Blomster mer! Barnligt ej Naturen ler; bleg og gul hun viser sig, skranten og frugtsommelig. O, men se den modne Frugt, hvor dens Kinder rødme smukt! Af den matte Moders Skød løfter jeg dig, Glut saa rød! glemmer hende over dig,
thi din Vellugt tryller mig.
*
Rtmkne Træ! som du jeg staar i den store Urtegaard,
trænger magtesløs som du til en jordisk Næring nu. Kom, forny den svundne Saft, giv mig atter Mary og Kraft! Ydmyg, mens jeg nyder dig, knæler jeg en Plante lig; føler mig et Fnug, et Støv mellem dine visne Løv.
Hvor du kvæger, milde Rod! Jeg fik atter Liv og Mod. Som du Kraften tog i Arv, styrker mig din sunde Mary. Store Kredsløb! Intet delt, alt omfavnet til et Helt! Store Legem! ak, af dig har en Mundfuld styrket mig. Lifligt var dit Himmelbrød — men hvi er din Skønhed død?
Stille! Hvilken Sødme!
Hvilket Skær i den gustne Natur! hvilken
Rødme !
Hvilken Anelse hæver den mørke, den mod-
faldne Tanke?
Hvad titter, hvad rødmer, hvad ler bag den
bugnende Ranke?
Skønne, saftsvulmende Drue!
du livner den kolde Natur med din Lue. De vægtige, funklende Lokker du ryster.
Smilende Vin! Purpurrubin!
med Andagt i blinkende Kalk jeg dig kryster
Den Engel, som i Vaaren smilte, som lumre Sommer lærte fly, som i de dunkle Skygger hvilte, her funkler i en Purpursky.
De milde Blus, de svale Bølger, den lette Æter, Vaarens Ven, det Blomsterflor, som Jorden dølger alt finder du jo her igen.
Det Haab, du har i Vaaren fundet, blev mat i Sommer, mer i Høst; lidt efter lidt det er forsvundet, og Tvivl kun ængster nu dit Bryst,
Da Himlen sig fra Jorden skilled, da sank din Aand igen til Jord. Det himmelske, det rene Billed ei længer i dit Hjerte bor.
Det Barnlige var længst forsvundet; nu gaar du bleg mod Jorden bukt.
Med Høsten har du dig forbundet og ædt af farlig Kundskabs Frugt.
O drik, at du kan atter glemme, hvad koldt kun Hovmod lærte dig! Da vaagner atter Livets Stemme, da ser du atter Himmerig.
Hvis ej du vorder Barnets Lige og bryder Stoltheds kolde Pagt, da ser du aldrig Himmerige. Det har din hulde Frelser sagt.
Tag Kalken i de fromme Hænder, som stivnes i den kolde Høst! Den blide Engels Kys da tænder vist atter Vaaren i dit Bryst.
Din sjunkne Tro paa ny fremluer, dybt i din Barm den fæster Rod. Drik, medens du til Himlen skuer, thi det er Jesu sande Blod!

Disciplenes Jubelhymne Vi vil ej forsage!
Som de fagre Dage Jesu Liv henrandt.
Vintertiden kommer, se, den skønne Sommer blegned og forsvandt.
Torn og Stub for Blomst og Knop Men det tykke Forhæng revned — Tiden har ham hævnet.
Satan vældigt kæmper, Lyset tidt han dæmper, men det dræbes ej. Højt mod Himlens Buer snart i andre Luer
søger det sin Vej.
I sin Død, saa hellig sød, stiger det som Morgenrøden, sejrer selv i Døden.
Med andægtigt Øje Blikket hen vi bøje paa den store Tid, da den hulde Naade ned til Jorden traade som en Yngling blid.
Yngling skøn! du var Guds Søn! Derfor er vor Trøst, vor Ære fromt dit Navn at bære.
Korset, som du slæbte, ej din Guddom dræbte i sin bitre Favn.
Hvad som ej kan fødes, det kan aldrig dødes, evig er dets Navn. Himmelild, veldædig, mild! briste kan dit svage Kammer; men din Lue flammer.
Spredt blandt Jordens Vrimmel blev dit Lys, o Himmel!
samlet i din Ven.
Da hans Læber isned, da hans Hjerte visned, spredtes det igen;
men den Barm, saa huld og varm, ak! som kunde alt forbinde —
der var Himlen inde.
Derfor ned vi bøje her med hævet Øje dybt det stolte Knæ, strække vore Hænder, m edens Taaren brænder, mod dit visne Træ.
Bleg og hvid i Dødens Strid, vis, Natur, i Martyrnøden Jesu Ro i Døden.
Blus, I Roser røde! Jesus aldrig døde. Smil, du Himmel blaa!
Styrter ham til Fode! Jesus er det Gode, det kan ej forgaa.
Uforsagt mod Helveds Magt! Gøglespil er Satans Vælde, den kan ej os fælde.
Lad -da Medgang smile, lad da Modgangs Pile tørne mod vor Barm, lad da Somren lue, lad da Vintren true med sin bistre Harm; lad da brat i Mulm og Nat Livets skønne Tider blegne! Gud er allevegne.
Naar Naturen isner, selv naar Tiden visner uden Blomst og Lyst, dog hans Smil vi skuer, dog hans Elskov luer inderst i vort Bryst. O, der staar en evig Vaar; Paradiset, længst forsvunden, der er atter funden.
Midt i Vintrens Ørke mellem Is og Mørke knyttes dette Baand.
Inderligt vi brænde; han vort Hjerte tænde med sin Helligaand! Du est nok, vor lille Flok! Af dit Frø i kolde Mose spirer Fremtids Rose.
Edderkoppens Sang
Betragt mit svage Spind, hvor Traadene sig flette! Den allermindste Vind kan alt i Hast udslette. Et ringe Billed kun
paa Almagts Vælde stor. Hør i din bitre Stund mit stille Trøstens Ord!
Giv paa min Gerning Agt! Saa sidder hist den Høje i Centret af sin Magt med et opmærksomt Øje; han drager, som han vil, snart Traaden ud, snart ind, han lægger Mærke til
det allermindste Spind.
*
Visselulle nu, Barnlil!
Visselulle nu, Barnlil!
Sov nu sødt, og sov nu længe, skønt din Vugge stander stil uden Dun og uden Gænge.
Hører du den dumpe Storm sukke ved, hvad jeg forliste? Mærker du, den sultne Orm pikker paa din Fyrrekiste?
Sov Barnlille! ved min Sang! Intet skal din Glæde mangle. Hører du den muntre Klang hist i Taarnet af din Rangle?
Nattergalen nærmer sig,
fryde dig dens blide Klukke? Du har ofte vugget mig, nu skal jeg dig atter vugge.
Hvis dit Hjerte ej er Sten, mærk min Idræt, Moder kære! Her af denne Hyldegren
vil jeg dig en Fløjte skære.
Ved dens Toner fryd dit Sind. Hvor den klager svagt og ene som en vildsom Nattevind
i de vaade Vintergrene!
Ak, nu maa jeg fra dig gaa; det er koldt i dine Arme, °g J e g e J er ingen Vraa, hvor jeg mig igen kan varme.
Visselulle da, Barnlil!
Sov nu sødt, og sov nu længe, skønt din Vugge stander stil uden Dun og uden Gænge.
H&lt;&amp;
Karavanens Sang
Gennem Dagens Hede, gennem Ørkens Sand frejdig hjem vi atter drage til vort Land. Did en sjælden Rigdom bringe vi saa fro: Tilfredshed i Hjertet, Fromhed, Sjælero. Allah, led dit Folk til Palmetræets Rod, bring os køle Kilder, styrk Kamelens Fod. Dagens Lue svandt, og Duggen falder blidt, køler Sandets Hede under Mulens Skridt. Underlige Nat! kun idel Luft og Sand, midt paa Himlen Maanen i sin stille Brand. Huldt den for os lyser; under Duggens Regn fryder os Profetens skønne Himmeltegn. Frem da nu kun frejdig, nu kun frejdig frem! Mahoms Maane leder sikkert til vort Hjem.
Fatimes Sang
Alt oprejst Maanen staar bag sorte Skove,
og Nattergalen slaar for Gud at love.
Dens Toner smelte blødt og tone længe,
og Bækken griber sødt i sine Strænge.
Midt i den friske Skov een Blomst kun visner,
snart er den Dødens Rov, dens Hjerte isner;
men lad kun Blomsten dø! En bedre springer
snart af det faldne Frø paa Ætervinger.
O, Nat! snart vil maaske din hulde Maane
mit blege Ansigt se i Døden blaane;
lad den da smile smuk paa mig i Nøden, og mød mit sidste Suk med Morgenrøden!
O, Israfil, saa kom med Dødens Blikke! Bring mig for Allahs Dom, jeg skælver ikke. Velsignet er hans Navn, han huldt forlader. Knug mig kun i din Favn! Han er min Fader.
.s^^K
Vahl
Dækker Graven, grønne Urter smaa! Eders Ven, som elskte jer saa saare, han er død. O, ryst fra Himlens Blaa, høje Gran! din tunge Vemodstaare. Hvide Rose med det blege Smil! Sødt indslyng dig med den friske røde; vinder eders Krans omkring den Døde! Duk dit Hoved dybt og græd, o Pil!
Smaa Violer, hulde Børn, som sødt, medens Foraarshimlen venlig lufter, under Græsset, svalt og lunt og blødt, staar og ser saa fromt til Gud og dufter! Samler eder ved hans Hovedsten Lampen lig, som under Gravens Bue brænder for den Dødes trætte Ben
i en dødligblaa, men hellig Lue.
Eders Elsker havde intet Guld, uden Pryd var Kistens sorte Tilje. Gyldne Gyldenlak! vær du da Guld, vær du Sølv, du sølverhvide Lilje! Slyng hans Navn, han var en Blomst som ren, uskyldig, elskovsfuld og stille; kraftig var hans Aand og blid hans Hu. Hvide Lilje! lad din Taare trille.
Flora! du, som hist i Østens Hjem har din rigelige Blomsterbolig ! Drag fra Østen, gak for Graven frem, hvor din Ven i Norden slumrer rolig; i dit Fyldehorn tag Urter med
rundt fra alle Jordens grønne Skove, strø dem yppigt paa hans Hvilested, smil og græd og ønsk ham sødt at sove.
Hædre saa din Offerpræst! hans Vilje ene var, at vorde Flora kær.
Gud, som klæder Markens sorgfri Lilje, klædte ham, imens han vandred her. Stille var hans Liv, kun faa ham kendte skønt Evropa lydt gentog hans Navn. Trofast dog han sin Gudinde tjente. Flora! tryk din Elsker i din Favn.
Ej til Mennesket, men kun til Eder, spæde Blomster! Skjalden sig har vendt,
at hvert Foraar fromt I tilbereder Eders Ven et herligt Monument: Eviggrønt, o Vahl! og Granbar vinde hver en Vinter om din Urne sig; men med Vaaren, Jordens Elskerinde hundred Tusind Blomster favne dig!
■&gt;
Hjemve
Underlige Aftenlufte!
hvorhen vinker I min Hu? Milde, lune Blomsterdufte ! sig, hvorhen I bølge nu. Gaar I over hviden Strand til mit elskte Fødeland? Vil I der med eders Bølger tolke, hvad mit Hjerte dølger?
Matte Sol! bag Bjergets Stene luerød du synker ned;
og nu sidder jeg alene i min dunkle Ensomhed
Hjemme var der intet Fjæld; ak! saa er jeg ude vel? Skal i Nat ej barnligt blunde i min Herthas grønne Lunde.
9
Norges Søn! jeg vel kan mindes, du har sagt med smeltet Bryst, at i Hjemmet ene findes
Rolighedens stille Lyst.
Schweitzer, som paa Klippen bor! du har talt de samme Ord. Hellig Længsel drev med Vælde begge til de vante Fjælde.
Tror I da, kun Klippen ene præger sig i Hjertet ind? Ak ! fra disse nøgne Stene vender sig mit bange Sind. Synger Granens, Fyrrens Lov! Hvor er Danmarks Bøgeskov? — Gustne Flod, som her sig krummer, dysser ej min Sjæl i Slummer.
&gt;
Hjemme rinder ingen Floder i en sid og leret Grav; Livets Kilde, Glædens Moder taarner sig, det sølvblaa Hav, slynger sig med venlig Arm om sin Datters fulde Barm, og med Blomsten sig forlyster paa Sjølundas unge Bryster.
Stille! stille! hisset gynger Baaden mellem Siv og Krat;
sødt en Mø ved Cithren synger i den lune Sommernat.
Rene Toner! Milde Lyst!
Hvor du strømmer i mit Bryst! Men hvad savner jeg og græder, mens hun dog saa venlig kvæder?
Det er ej den danske Tunge, det er ej de vante Ord, ikke dem, jeg hørte sjunge, hvor ved Hytten Træet gror. Bedre, skønnere maaske, ak, men det er ikke de! Bedre, tror jeg vist, hun kvæder; men — tilgiver, at jeg græder!
Tåger ej min Sang for andet end et ufrivilligt Suk!
Længselsfuldt heniler Våndet, Aftnen er saa blid og smuk. Mangen saadan Aftenstund sad jeg i min kære Lund; Mindet vender nu tilbage, det er Aarsag i min Klage.
Tidlig misted jeg min Moder, ak, det gjorde mig saa ve! Danmark er min anden Moder, skal jeg mer min Moder se?
9*
Livet er saa svagt og kort, Skæbnen vinker længer bort. Skal jeg med den sidste Varme trykke mig i hendes Arme?

Bøn til Guderne
Fader Odin! lad dit Lys kraftigt i mit Hjerte lue. Dødens ængstelige Gys mægter ene du at kue. Lær mig finde Mimers Væld mellem Skovens dunkle Stammer, lær mig køle mine Flammer
i det friske Visdomskvæld.
Giv mig Kræfter, Asa-Thor! Styrk min Hammer til Idrætter, lær mig paa den vilde Jord at bekæmpe Mørkets Jætter. Lær mig, fra min egen Aand Midgardsormens lumske Smerte, der omspænde vil mit Hjerte, bort at vriste med min Haand.
Styrk mig, Bragi! med dit Blik, lær min Harpe nordisk klinge,
sluk min Tørst med Suttungs Drik, hæv mig paa din Ørnevinge.
Lad dit Æbles søde Saft, Ydun! i mit Bæger flyde,
lad mig gavmild Frugten nyde, som forynger Livets Kraft.
Frejer, gyldne Frugtbarhed, Overflødighedens Fyrste, du, som Aks til Jorden ned ryster fra din Gullinbørste ! skænk mig et beskedent Neg, mens min Sang i Skoven runger, lad mig uden Frygt for Hunger øve fort min Strængeleg.
Frigga! i din Herthadal, ved en Brink i dine Skove, byg din Søn af Løv en Sal nær ved Søens friske Vove. Rejs den, hvor jeg Lyset saa; hvor de randt, min Ungdoms Dage, men hvor Venskab blev tilbage, skænk mig en fortrolig Vraa.
Kom saa ned til Gefions 0, skønne Freja, Nordens Glæde! bring til Hytten mig min Mø, slyng os i din gyldne Kæde.
Slyng os i din Lok saa boldt, som ej Heltens Glavind krænker: Habor sprængte Sigars Lænker, Signes Håar ham fangen holdt.
Mangen Nat, naar Ægirs Hav køligt op mod Stranden skyller, stig da, Baldur! fra din Grav, mens i Mulm sig Solen hyller; styrk min Aand med kvægsom Ro lær mig Livets Blomster sanke, lær ved hellig Eftertanke
j
mig at finde Haab og Tro.
Naar da Lokes haarde Stang Hødur støder i mit Hjerte, følg din Ven den skumle Gang gennem Helås Gru og Smerte. Styrk mig med dit Guddoms-Mod, sving mig højt fra Jordens Vrimle med dig til dit lyse Gimle,
fromme Baldur Ejegod!

£
Ægirs Gave
Mens høje Guder
fornøjed sig, hvor salten Sø med Vælde tuder
hist om Hler-Ægirs 0,
greb den Gud for Havets Magt om et Horn saa stort,
dannet udi Skønheds Pragt, saare kunstig gjort.
Blandt Sneglehuse
dybt udi det vaade Blaa, hvor Bølger bruse,
man ej dets Lige saa.
Farvespættet der man fandt hver en Rand og Krog; slangebøjet det sig vandt som en spraglet Snog.
I smidig Vinden
smelted Rødt i Hvidt og Gult; Hornet forinden
var rummeligt og hult,
Duppen i den snevre Bund en Karfunkel grøn,
Randen om den brede Mund gyldenblank og skøn.
Det Horn mon love
de Diser udi Ægirs Sal. Han raabte: B Vove! fyld mig min Pokal." Haaret flettet ind med Siv blysom Vove stod;
blaatindbæltet smækre Liv, trind den spæde Fod.
Fulgt af sin Søster
hun kom, mens alle Guder 10. De hvide Bryster
de svulmede saa fro
Bag den blotte Jomfrubarm Hjertet bange slog.
Tavs hun i sin runde Arm Sneglehornet tog.
Alt efter Vane
derpaa den unge Havets Mø ståk som en Svane
ned i den salte Sø.
Snart man atter hende saa paa den grønne Strand, Hornet fyldt med Perler smaa, klare som et Vand.
I brune Hænder
tog Gubben, hvad ham Pigen gav
«Hler-Ægir sender en Gave fra sit Hav. Gaven være Disen bragt midt i Kredsen der, som besidder største Magt udi Guders Hær!"
Da Frigga rejste
sig med sin grønne Egekrans, Gudinden knejste
i herlig Himmelglans: «Moder for et Herthadal, Odins Hustru bold;
hvo har udi Asers Sal større Kraft og Vold?"
De hvide Hænder
da strakte Gefion ud mod Sø; Hejmskringla kender
den væne Nordens Mø. »Hvo har pløjet Herthalund frem, du stolte Frej?
Hvo gav hist din Trone Grund? Ingen uden jeg!"
Men Ejr sig hæved
I ej for Heltens Liv?
Hvad er Kæmpe, hvad er Land uden Sundhedssaft?
Hvilken Kraft sig ligne kan med min Lægekraft?"
Nomen, den høje,
da stødte stoltelig til Lyd. Hver Guddoms Øje
faldt paa det tunge Spyd. „ Livet har I vel frembragt, Asers stolte Hær!
Men hvad standser Livets Magt? Det gør Nornens Spær."
Da Freja smilte;
paa sin lille Fod af Sne didhen hun ilte,
hvor Gaven var at se: B Ægir! giv du Hornet mig; Freja stander først.
Al Naturen siger dig, at min Magt er størst."
At kæledægge
begyndte hun paa Gubbens Skød fra trinde Lægge
&gt;
bort Klædebonnet flød;
trykte om hans Ryg sin Arms Alabaster ned,
lod ham skue nær sin Barms delte Fyldighed.
Fast elskovsfangen
alt Ægir efter Hornet tog — ham vakte Klangen,
thi Bragi Harpen slog; og som nu hans Øjnes Ild faldt paa Guders Rad, blev han Ydun var, som mild hos sin Husbond sad.
Saa tavs, blyfærdig,
indhyllet i det kyske Flor, sad hun elskværdig,
om ranke Liv en Gjord.
Brun var Haarets rene Glans, som en Knude bandt;
gennem Lokken sig en Krans af Kærminder vandt.
Et gyldent Bæger
hun holdt udi sin hvide Haand Naar Bragi leger
paa Harpen fro i Aand,
dufter straks den modne Frugt fra den Skaal paa Stand,
breder ud en liflig Lugt over Hav og Land.
Den hulde Kvinde
med übevidste Ynders Magt mon overvinde
selv Frejas stærke Pragt. M Ydun!" raabte Guden brat, ?syng i Bragis Maal,
syng os, hvilken sjælden Skat dufter fra din Skaal."
Med dejlig Stemme —
det klang, som naar i Vaarens Dal bag Bøgens Gemme
fløjter en Nattergal
Ydun sang ved Harpens Klang, højt lød hendes Røst.
Harpen klang, og Yduns Sang smelted alles Bryst.
»Den sunde Rødme,
som blusser her fra Skaalens Rand den friske Sødme
&gt;
kun Guder styrke kan. Blev af disse Æbler smaa krystet ej en Drik,
falmed Odins Lokker graa, sluktes Frejas Blik.
Naar Bragi synger,
da modnes paa et helligt Træ
de Æbleklynger
i Lundens Sommerlæ. Kun Udødeligheds Kraft, kun et evigt Liv
skænker denne søde Saft." Saa sang Bragis Viv.
Et helligt Stille
bevidnede, hvad Sangen lød. Da saa man trille
ned udi Yduns Skød
alle Hornets Perler smaa klart paa Kildevis:
„ Skatten dig tilhøre maa, Valhals bedste Dis!
Hvad jeg forlanger
til Gengæld for, hvad her du fik er, at jeg fanger
■9
udaf din Most en Drik
Tolk min Daad og min Bedrift i en Skjaldesang,
lad den fra din Runeskrift tone frem engang!"
Det Ydun loved,
og derpaa delte hun sin Skat. Hver Disas Hoved
blev smykt med Perler brat.
Hornet skænkte Bragi hun: Suttungs Drik et Maal. Ægir gav hun straks paa Stund Frugter af sin Skaal.
Hvis ikke siden
af onde Lok' i Ægirs Bo forvendt til Striden
var vorden Gildets Ro, havde Sæmund i sit Skrift Daaden længst fortalt; men den vældige Bedrift har den mindre kvalt.
At ej forsvinde
den skulde rent og plat forgaa, bød min Gudinde
mig her Guldharpen slåa. Oldtids dunkle Taager fly, Valhal straaler smukt; Guder lever op paa ny ved Ydunas Frugt.
De tyende Kirketaarne
Det var sig Herr Asker Ryg, &gt; hannem lyster i Leding at gange; først træder han i den Kirke liden at høre de Ottesange.
Muren var af det gule Ler og Taget det sorte Stråa; det var sig Herr Asker Ryg, misnøjet han saa derpaa.
Det var sig Herr Asker Ryg, sit Hoved maatte han bøje; Loftet det var saa saare lavt, og Kæmperne vare saa høje.
Væggen var baade muggen og grøn, den havde saa dyb en Revne; Tiden æder med skarpen Tand,
saa lidet monne hun levne.
Fort hun gnaver med skarpen Tand&gt; dertil hun haver stor Drift;
alt da vokste den liden Smaablomst udi den Kirkerift.
Alt da snoede den grønne Humle sig ad den Kirkeside.
Storken sidder udi og ser hun ud saa
Redet strunk, vide.
»Og hør du, kære Du est en Kvinde ej sømmer det sig i sligt brøstfældigt
Fru Inge ! saa pur;
at bede til Gud Skur.
Vinden blæser udi
Kirken ind,
og Regnen ned mon dryppe.
Kristus er steget til Himmelens Sal han nøjes ej mer med en Krybbe.
Hør du, allerkæreste Hustru min! jeg siger dig det forsand:
Op skal du bygge Kirken af ny, mens jeg er dragen af Land.
Taget du dække med røde Tegl, af Sten du bygge den Mur; ned da skal du rive saa brat det usselig Kirkeskur.
Tåge du saa mit Skarlagenskind, af Fløjel det vel maa være; alt til et Alterklæde skønt du snildelig det skal skære."
Det var sig Fru Inge,
hun svared sin Husbond med Ære:
«Som I siger, min ædelig Herre! saa bør det vel sig være."
B Hør du, kære Fru Inge! Gud haver velsignet dit Liv; føder du mig en Søn saa bold, da est du en Danneviv.
Føder du mig saa bold en Søn, da gør du mig Tankerne glade; føder du mig en Dotter skøn, jeg vil hende ikke hade.
Hør du, kære Fru Inge! Du est en Kvinde velbaarn ; føder du mig en Søn saa bold, da bygge du Kirken et Taarn.
Føder du mig en Dotterlil, da sætte du kun et Spir; Ridderen knejser saa strunk og men for Kvinden er Ydmyghed
stolt, Zir.«
Det var sig Herr Asker Ryg, han beder sadle sin Hest, saa rider han udi Ledingsfærd som til en Bryllupsfest.
Tredive vare hans Svende, og alle med Brynjer ny;
hvor han stedtes i Kampen hen, de Fjender brat monne fly.
Det stod paa udi Uger, ja vel udi Maaneder ni;
det var sig Herr Asker Ryg, han sejred i alle di.
Det var sig den gævelig Helt, hannem lyster nu hjem at fare; Hjælmene var af hin røden Guld. hannem fulgte saa favr en Skare.
Der han drog igennem den Skov, da fulgte ham tredive Svende; der han kom til Finnesløvlille, da red den Herre alene.
Solen skinner om Morgenen rød, og Røgen falder paa Græs. Det var sig Herr Asker Ryg, han spored saa vel sin Hest.
Satte den Herre Guldkringlen alt udi sin Gangers Side. Det vil jeg for Sanningen sige, hans Tanker løbe saa vide.
Over den gule Hvedemark der knejser en Bakke grøn,
bagved ligger Finnesløvlil, en By vel stor og skøn.
Det var sig Herr Asker Ryg, han bad vel ved vor Frue : »Give det Gud i Himmerig, at jeg et Taarn maatte skue!"
Det var sig Herr Asker Ryg, saa listelig da han lo;
der han kom paa den grønne Brink, da skued han Taarne to.
Over den Kirke saa stoltelig de knejsed i Luften blaa. Lærken sang i den Hvedemark, mens Solen skinte derpaa.
Tak have stolten Fru Inge! hun var en Danneviv;
hun skænkte sin Husbond Sønner to til Gammen og Tidsfordriv.
Den første af de Sønner to ham kaldte han Esbern Snare; han blev saa stærk som den vilde Bas og mere snei end en Hare.
Den anden kaldte han Aksel, - han blev en Biskop from;
10*
han brugte sit gode danske Sværd som Paven sin Stav i Rom.
Falden er nu det ene Taarn, og Krattet vokser af Grus; Aksel og Esbern Snare de taarne det danske Hus.
Mosset dækker den gamle Sten alt over den sorte Jord ;
Aksel og Esbern Snare de hæve sig højt i Nord.
Styrte vil snart det andet Taarn udi den Kirkeby;
Aksel og Esbern Snare de knejser i evigt Ry.
Krist signe den ædelig Dannekvinde! hun hviler for Altret i Kirke; hun satte tyende mægtige Taarne paa Danemarks Danevirke.
Hil være den Kæmpe, som sejerrig hjemdrager med stolten Skare og finder i Vuggen Tvillinger to som Aksel og Esbern Snare!
H*®^
Agnete
Agnete sidder paa den ensomme Strand, saa sagtelig de Bølger slåa op paa hviden Sand.
De Bølger svulme med skummende Top, en Havmand sig skyder fra Havbunden op.
Hans Panser var om Livet af sølvblanke Skæl, derpaa skinte Solen udi Rosenkvæld.
Hans Spyd var en Baadsstang, dens Krog en
Koral,
hans Skjold var en brunhvælvet Skildpadde-
skal.
Hans Hjælm var af Musling, hans Håar var
af Tang,
som Strandmaagens Stemme var Havmandens
Sang.
»Og sig mig, skøn Havmand, alt fra din
vaade Bo!
naar kommer der en Bejler og fæster min
Tro?"
B Og hør du, Agnete! hvad jeg vil sige dig: alt til din kære Fæstemand kaare du mig.
Jeg ejer under Havet saa lystelig en Hal, thi Væggen er sleben af klareste Krystal.
Syv hundrede Piger opvarte ved min Disk, foroven som en Kvinde, forneden som en Fisk.
En Slæde jeg dig skænker, som Perlemor at se, den drager din Sælhund som Renen paa Sne.
Og i min grønne Have saa højt de Blomster
staa,
de knejse udi Våndet som udi Luften blaa."
w Og er det, som du siger, skøn Havmand!
for sand,
da vil jeg dig kaare straks til min Fæstemand."
Agnete sprang i Havet, den væne Viv, han trak hende ned under Havgræs og Siv.
Tilsammen de leved i otte lange Aar, syv Sønner hun i Havet med Havmanden faar.
Agnete sidder under Havgræs og Tang, da hører hun paa Jorden de Kirkeklokkers
Klang.
Agnete ganger for sin Husbond at staa: »Og lad mig dog endnu en Gang til Gudsbord
gaa?«
»0g hør du, Agnete! hvad jeg vil sige dig: i fir og tyve Timer maa du forlade mig."
Agnete kyssed sine Sønner saa brat, hun ønsked dennem alle tusind god Nat.
Og græde gjorde Store, og græde gjorde Smaa, og græde gjorde Barnet, som i Vuggen laa.
Agnete nu atter paa Stranden staar, hun havde ej set Solen i otte Aar.
Agnete triner for sine Frænder ind.
»Vi kende dig ej mere, du hedenske Kvind!"
Agnete triner ad Kirkedøren ind,
men alle de Smaabilleder de vendte sig om-
kring.
Agnete sætter Kalken ved Altret for sin
Mund,
da var det, som hun stirred i Havets sorte
Grund.
Hun skælvede saa saare, hun mæled ej et Ord, den hellige Vin hun spildte paa Jord.
Om Aftenen, da Røgen og Mørket faldt paa, Agnete monne atter til Stranden udgaa.
Hun folded sine Hænder, den uselige Viv: B Gud naade mig, og tåge mit unge Liv!"
Agnete synker udi Græsset ned;
det siger jeg, de Roser de blegned derved.
Bogfinkerne kvidred saa højt paa grønne Kvist: »Nu dør du, Agnete! det vide vi forvist."
I Tusmørkets Time, som Solen nedgik, da skælved hendes Hjerte, da brast hendes
Blik.
De Bølger de stige med Ve og med Ak, saa sagtelig de Liget til Havsbunden trak.
Tre Dage laa paa Bunden hun efter sin Død, da atter hende Bølgerne til Havsfladen skød.
Den liden Smaadreng saa aarle vogter Gæs, da fandt han Agnete opskyllet paa det Næs.
I Sandet blev hun jordet, bag tangklædte Sten, den skærmer nu for Bølgerne de mødige Ben.
Hver Morgen og hver Aften er Stenen salt
og vaad;
det siger Byens Piger er Havmandens Graad.
Harald Hildetand
Hildetand med sølvgraa Håar Hu til Valhal vendte;
hundredfemti Hædersaar Heltens Isse kendte.
Nu er svundet Nervens Kraft, Nat fast blinder Øjet;
rørt ej blier det rustne Skaft, Ryggen krum er bøjet.
Tapper dog som Tyr i Nord en Thegn han før mon være;
Drottens sjældne Daad var stor, Danerigets Ære.
Alle Konger agted han Asa-Thor at sende;
hvad han vilde, har paa Stand Helten bragt til Ende.
Kæmper var i Kongens Gaard, og Kampen de forstode:
hug sig af de Øjenhaar, hurtig, vel til Mode.
Klingen ej i Kødet gik, kun den raged Brynet;
bort med Haan af Borgen gik, hvo blinkede med Synet.
Odin, som han ofred til, op ham Snillet vakte:
Svinefylkets sære Spil
slet kun Fjenden smagte.
Lært han var paa Ledregaard længst af Odin selve;
naar tæt hans Flok i Tryne staar maa tusind Fjender skælve.
&gt;
Gammel nu i gyldne Sal Gubben sidder ene,
mødig som den matte Val; Marven er af Bene.
Nedrig vil en Nidingsflok nu den Gamle myrde:
levet har han længe nok, Livet er ham Byrde.
Mørket kommer, Midjenat Mulmet ud mon brede;
i Borgen lader Bruno brat ham en Badstu' hede. Blid han ind i Badet gaar, Baalet de mon tænde:
Døren lukkes, Drotten staar, Danmarks Helt skal brænde.
Sent han mærker skumle List, snar til Døren trænger;
Luen slaar alt lys i Kvist, Laagen op han sprænger.
Kæk med gamle Kraft han tren, kold i heden Lue;
Kæmper gennem Krat og Gren
i Kredsen han mon skue.
Herlig da den Herre god, Helten uforfærdet,
staar i Døren, stærk i Mod, støtter sig til Sværdet, ler kun, naar de Luer slåa for Lokken at fortære.
Derpaa talte Drotten saa, dristig og med Ære:
w Har vel Harald her fortjent hadsk at vorde indebrændt? Førte han mod Fjenden ej Folket frem paa Ærens Vej? Kaldte ham ej Kampens Mand for sin Kækhed Hildurs Tand? Lærte ham ej Hlidskjalfs Drot Kampens Leg at føre godt? Slog han ej det tapre Sver'g? Stred han ej paa Norges Bjerg? Har han ej med Heltemagt
hele Norden underlagt?
Drog da ej til Drottens Gaard tapre Dreng, som Krig forstaar? Baalet dog med Bølgen rød brænde skal ham før hans Død!"
Bruno svared brat derpaa: jjßilligt  maa  du  tale  saa. 
Nag dog ej til nogen bær, Niding er ej blandt os her. Olding est du, Odins Sal ofre vi den trætte Val. Stakal er, hvo dør paa Stråa, straks til Hel han fare maa. Blegned du paa Bænkehalm, blevst du ført til Niffelkvalm. Derfor spruder Dragen her, Drotten den til Valhal bær."
Harald gav et hurtigt Svar, Helten i sin Lue klar: »Tror I da, skønt træt og mat, Thor mig har saa rent forladt? Ruster Eder! rask, ej sen,
rister mig en Runesten, Runesten, som rejst bestaar, Risen Hg, i tusind Aar! Dø jeg vil i skaanske Dal, derfra gaa til Odins Sal. Dækker Eder, danske Mænd, drabeligt med Staal igen! Følger eders Fader nu; ej til Freden staar hans Hu, skal jeg dø, i ærligt Slag synke maa min sidste Dag. Stride vi med Sigurd Ring! Skønt at dø for Heltesting.
Tusind gaa med mig til Thor, tapre Dag, berømt i Nord!"
Stolt saa talte Stridens Mand, raske Kæmper smilte.
Sværdet greb enhver paa Stand, ej Pansersærken hvilte.
Vendt var nu den vrede Hu, vendt var Harm og Klage:
Kongen er en Kæmpe nu, kæk som i gamle Dag!
Helten da den blanke Hat paa sit Hoved satte;
Jægren griber Jernet fat, Jarler Spydet fatte.
Veborg kom, en Vaabenmø, fra Venden med sin Søster;
stolt hun vil i Striden dø, Staal om trinde Bryster.
Hen drog en utallig Hær paa Braavallahede.
Sigurd Ring alt stander der Striden op at lede.
Stærk han er og holder Stand, ham Styrken ej forlader;
bøjet staar hans bedste Mand, barsk i sorte Plader.
Krum han er, af Kampe mæt, kullet som en Stodder:
Sigurds Ære, Storværks Æt, Kæmperen Stærkodder. Hæren nu paa Heden staar;
Heltene vil stride.
Hvo skal synke nu, hvo slaar? Det maa Skulda vide.
Hæren stod, da Hildetand i Horn lod støde.
Mægtigt over Marken brøde Malmets Toner, hult de løde
Sigurd Ring paa Skjoldet slog, højt Staalet
klirred,
Lyden op i Luften dirred, Larmen rædsomt sig forvirred.
Kraftigt begge Konger hen i Kampen stævned, vrede Sværd med Vægt sig hævned, Værget sprang og Pladen revned.
Hjælmen brast, i Hjertet for til Hjaltet Sværdet ; Staalet sprang, skønt herlig hærdet, Hildurs Mænd stod uforfærdet.
Da begyndte Dysten, Bjerg og Dal maa sige :
aldrig har den haft sin Lige udi hele Nordens Rige.
Konger to var begge komne, kæk i Vælde:
hin vil trodsig Helten fælde; Harald vil ej dø af Ælde.
Værdig Gubbe vældigt nu til Valhal stunded.
Sjælland er til Skaane bundet, Sigurd! naar dit Slag er vundet.
Mange vare svenske Mænd og mange danske. Da greb Sværd med Stridens Handske Svensker, Danske, Udenlandske.
Bred da mon Braavallahede Mængden favne.
Valhal ej mon Vaier savne; Vidar raabte alle Navne.
Sigurd stiller Svensken op til Slag i Tryne. Stridsmænd rynked stærke Bryne, Odin blev i Sky til Syne.
Harald saa nu Heltens Hær paa Heden stillet.
Taaren ham fra Kinden trilled: w Asa-Thor min Død har villet!
Nu har Guder Gothen lært saa godt at stride
som mig selv i svundne Tide; stolt jeg vil i Græsset bide."
Vild i Kamp nu Kæmpe for mod vældig Kæmpe ;,
Damp af Blod mon Solen dæmpe, Drotters Hær ej slog med Lempe.
Skuer hist et sælsomt Syn ! hvo saa dets Lige ?
Stærkodd maa i Striden vige, Storværks Søn imod en Pige!
Veborg fluks, den Vaabenmø, med Vælde sætter
ind paa ham, som fældte Jætter; Jernet springer, Blodet sprætter.
Hjælmen er af Møens Hoved, Haaret vifter;
rask hun ler ad Sværdets Rifter, raser frem og Farve skifter.
Kæven, som hun kæk ham traf, maa Klin-
gen smage;
Skægget, busket som paa Brage, bed han i og holdt sin Hage.
Hævnet har den Helt sig hardt nu paa Ursine :
Søstren hører Sværdet hvine, mister Haanden, hvilken Pine!
Men med Haanden faldt til Mulden Haralds
Mærke.
Da slog Dannerhelte stærke dragne Sværd i Pansersærke.
Ind paa Stærkodd jog med hvasse Jern Skjold-
unger :
Skuldren saares, Skjoldet runger, synlig bleve Heltens Lunger.
Da nu Harald mærked, Helte faldt i Hobe
Kongen i sin Purpurkaabe kører frem, lod Odin raabe.
Vældig med to dragne Værn paa Vogn han køres.
Vred han ind i Vrimlen føres, af Valfader han bønhøres.
Kækt med store Klinger slaar til begge Sider;
Dynger Lig i Græsset bider,
Danmarks Drot med Døden strider.
Nu blev alting, Kongen nær, som Natten stille ;
slukt er Stridens største Snille, Sværdet synker, Taarer trille.
Den, som styred Nordens Land og Danmarks
Dale,
ligger nu et Lig i Dvale, længes ej til Odins Sale.
Bedre fik ej Konge Baal for bort at fare. Trindt ham ligger tykt en Skare, Thor i Armen tog den Svare.
Ser I hist paa Sletten Højen stander ene?
Mosbevoksne Bautastene ! Der bevares Heltens Bene.
Vidt end viser Runen vældigt Kæmper alle,
hvor Kong Harald paa Braavalla
som en Helt gik til Valhalla.
tf"
Ewalds Grav
Hvor tidt er jeg henvandret til din Grav i Krogen hist bag Kirken, flad og lav! Dybt var du sunken alt i Jordens Favn, end ruged dog en Sten, paa den dit Navn; Johannes Ewald der paa Stenen stod, halv vasket ud af Regnens Vinterflod.
Hvor tidt gik jeg den stille Grav forbi igennem Kirkegaardens trange Sti, og titted gennem Sprinkelværket ind! Da randt en hellig Taare paa min Kind; thi fra jeg kunde løfte Bog i Haand, var jeg fortrolig med din Digteraand.
»Ak! a tænkte jeg, halvvoksen som jeg stod ved Gitret, Stenen lige for min Fod, «hvi har de lagt ham her i denne Krog? Han skrev jo dog saa mangen herlig Bogl Hvi hviler ej derinde Skjaldens Ben for Altret bag en snehvid Marmorsten?"
Hvert Aar, i mangt begejstret Øjeblik, jeg fromt og ene til din Ligsten gik, helst dog, naar ned af Kirkens Linderad Høstvinden blæste kold det gule Blad; naar Solen skjulte sig bag Skyens Slør, da tyktes mig: w Nu er det, som sig bør."
Og da jeg ældre blev, da syntes mig, at sindrigt her man havde jordet dig: Ved Issen — Kirken rolig i sin Sky! Ved Foden — smalle Stræde, snevre By! Her hellig Kraft og Trøst, hist Mangel, Nød. Du stod i Livet, som du laa i Død.
Ja, Linden selv med Barkens mørke Hud ser ved din Grav fuld af Betydning ud; thi du var selv et Træ af stærk Natur, men lænket, haget i en Skyggemur, omklædt af Brædder, at ej Stammens Gang kæk skulde gøre Mængden Gaden trang.
O Kirke ! skærm ham med din stærke Mur ! Yd gyldne Blade, høstlige Natur!
Bred ud din Røst, o Orgel! som et Hav, og lad den tone over Ewalds Grav. Kald med din Straale frem, o stærke Sol! ved Issen mangen lille Martsviol.
Mod Himlen steg du, fromme Cedertræ! Sødt slumre du da nu i Kirkens Læ.
Lad Stenen synke mer alt Aar for Aar, dit Navn dog blomstrer i en evig Vaar. Længst for det fra sin sørgelige Vraa og funkler nu — en Stjerne fra det Blaa
/&gt;*
Vaarsang
Endelig revned de hængende Skyer, de forsvandt i en Kant;
Kulden med Taagerne flyer.
Himmelen skinner saa klar og saa pur som en Demant, som en sleben Azur. Varmen opliver den dødkolde Jord. Eja se, Herre je!
alt staar Violen i Flor.
Finken er kommen, den var ikke sen: Tirrelit Kvirrelit!
kvidrer paa gyngende Gren.
Græsset alt spejler sig spædt i vor Sø, Isen og Sneen paa Bjerget maa tø. Løvene flette det majgrønne Tag,
vifte hid, vifte did
højt i den venlige Dag.
Hvad er saa herligt som Rosen i Vaar? Hvad er saa rødt, hvad saa sødt?
End den ej blomstrende staar, endnu den slutter paa tornede Stub grønt under Løvet sin spirende Knop; men kun en Dag i den varmende Luft — giver Agt, hvilken Pragt!
Mærker I Purpurets Duft?
Blusser alt Rosen, da kommer og snart: Trileree, Filomee !
hurtig paa Vingernes Fart liflige Nattergal, bygger i Træ kløgtig sin Rede bag Grenenes Læ, holder sit Bryllup og synger sin Sang: n Søde Lyst i mit Bryst!"
O, du livsalige Klang!
Phyllis! saa kom, lad kun hist ved vor Dam med mæ mæ og bæ bæ
græsse de snehvide Lam.
Lammene hytte sig selv, kan du tro; her kan vi sidde bag Bøgen i Ro, favnes og kysses bag grønlige Skær. Hys hys! tys tys!
Ingen opdager os her
Ingen kan trænge sig her til os ind, uden snart med en Fart
Zephirens bævende Vind.
Kom kun, o Zephir! jeg trænger til dig;
køl mine Flammer, de kvæle jo mig. Løs hendes Lokker og blæs til min Lyst med et Kast i en Hast
Silken fra svulmende Bryst.

Daniel Rantzau
Hvi sjunges evigt om Spartaner, som gjorde Fjenden Passet trangt? Behøve vore tapre Daner
i Tiden da at gaa saa langt? Har Heltekraft ej sat sit Stempel paa egen Daad, i egen Tid? Behøver Modet et Eksempel
fra Grækenland i Leonid?
Jeg sjunger om en Helt i Norden, og Daniel Rantzau er hans Navn, saa stor som nogen Helt paa Jorden, en Sparter fra min Fødestavn. Alt trued Magten lumsk i Hulen og vilde mættes af dit Blod;
men, Daniel i Løvekulen!
dig frelste Himlen og dit Mod.
Leonidas stod uforfærdet
bag Bjerget med sin Flok og stred
og styrted Perserne med Sværdet, indtil han selv i Græsset bed. Men Daniel stod paa en Hede, han intet Ly bag Klippen fandt, og slog, til Svensker Græsset bede, og slog, indtil han overvandt.
O, kunde Harpens svage Toner din Ros udbuldre med en Klang af hine tredive Kanoner,
som vældig du fra Svensken tvang! O, dirred Strængen med en Brusen lig Skriget af den rædde Hær, der veg, skønt fem og tyve Tusend, for fire Tusend danske Sværd!
Jeg sjunger om en Helt i Norden, og Daniel Rantzau er hans Navn, saa stor som nogen Helt paa Jorden, en Sparter fra min Fødestavn.
Leonidas stod uforfærdet,
han Heltedød bag Klippen fandt; men Daniel Rantzau stod bag Sværdet og brugte Sværdet, til han vandt.
Føniks
Naar sløvt et Folk i Afmagt synker og bugner under Trællens Aag, naar vrantne Gubbe Panden rynker, og den Forsagte kaldes klog;
da Skjalden søger Oldtids Slægter og finder i Erindring Trøst, thi Modløsheden aldrig mægter at nære Flammen i hans Bryst.
Men naar et Folk, hvis liden Vrimmel indskrænkes af et mægtigt Hav, fremdeles stoler paa den Himmel, som deres Fædre Kraften gav;
naar raske Kriger ej forsager, men sliber tillidsfuld sit Spyd og venter tryg de grumme Drager, da toner Sang og Harpelyd.
Ej første Gang en ærlig Kæmpe, i Haab til Gud af Hjertets Grund, forstod et Udyrs Harme dæmpe, skønt Fraaden stod i glubske Mund. Skarpt Spæret blinker, Øjet flammer, hans Arm er stærk og stærkt hans Mod i Edderbug han Dyret rammer,
og Krokodillen dør i Blod.
Og maa for Magten Tapre segne, hvo klage tør? De fare vel! Langt større Held som Fri at blegne end leve brændemærkt som Træl. Misundes Tamerlan hans Ære, der slog en Jord med Bøddelris? Vil heller du ej Cocles være,
som stred og sank paa Romervis?
Hurra, I danske Helte raske! Gud Ægir end os haabe bød. Kæk stiger Føniks af sin Aske, den stolte Fugl er ikke død. Den spreder sine hvide Vinger, sin Hals den hæver rank med Lyst, i Næb den Dannebroge svinger, og Bølgen spiller om dens Bryst.
Flyd ud paa Dybet som en Svane; vor Glædeshilsen følge dig;
svøm, bryst dig efter gammel Vane, dit Kors i Æter bade sig!
Lær Bølgen, naar du den bedækker, naar Ankerkloen Sandet slaar: Danmark kan miste sine Snekker, men aldrig Danskes Mod forgaar!
Med Ildbogstaver Føniks skrive vi paa din kongelige Stavn.
Den sidste Fugl du ej skal blive, som flyver ud fra Kjøbenhavn. Men Føniks er vor Ros paa Havet, en kraftig Grif i vilden Sky, som, naar man tror, den er begravet, af Asken svinger sig paa ny.
-ff«*
Eremitens Sang
Lær mig, o Skov, at visne glad som sent i Høst dit gule Blad; et bedre Foraar kommer,
hvor grønt mit Træ skal herlig staa og sine dybe Rødder slåa
i Evighedens Sommer.
Lær mig, o lille Trækfugl, du, at svinge mig med frejdig Hu til übekendte Strande!
Naar alt er Vinter her og Is, da skal et venligt Paradis mig hisset aabent stande.
Lær mig, du muntre Sommerfugl, at sønderbryde tunge Skjul, som nu min Frihed tvinger! En Orm jeg kryber end paa Jord,
snart flyve højt med lette Flor de stærke Purpurvinger.
Du, som fra Skyen smiler hist, min Mester, Lærer, Jesus Krist! lær mig at tvinge Sorgen!
Sving for mig Haabets grønne Flag! Langfredag var en bitter Dag,
men skøn var Paaskemorgen.
Nu sætter mig ved Gravens Læ endnu det lille Kors af Træ til kærligt Venskabs Minde, at mine Børn, i Fald de kom — og fandt den gamle Hytte tom, dog kan mit Gravsted finde.
X
 ?. 
Naar Mørket slukker Aftenrøden
Naar Mørket slukker Aftenrøden og synker over Dal og Krat, da staar som Billede paa Døden den høje, stjerneklare Nat. En Anelse vi dybt fornemme, der leder Sjælen vidt omkring, og Stormen varsler som en Stemme der aabenbarer skjulte Ting.
Men neppe flygter Granens Ugle for Østens unge Purpurfryd, før lifligt alle Himlens Fugle tilkvidre Hjertet: haab og nyd! O, Nat, du Billede paa Sorgen! hvi skal jeg da din Rædsel sky? Med Rosen aabner sig i Morgen mit Haab for Straalerne paa ny.
I
Horats's Skaal
Muser har Glæden, Druen kær, Lystighed bor i Rankers Skygge. Evoe Bacchus! du er os nær, i dit Ly vor Hytte vi bygge. Kryster nu Druer!
Evan forstærker Ungdoms Luer, venligt han aabner Sjæl og Sind, i vort Bryst strømmer Venskabet ind, naar med sit Blik han i Hjerterne skuer
Venus er sød som Blomst i Maj, men hun som hin kan ej forbinde; Elskeren gaar sin ensomme Vej for at finde sin Sjæls Veninde. Skinsyge Glæde!
Ene da lad Forelskte træde, Venus kun lider to og to;
men i Selskab er Evan kun fro, og blandt Venner han tåger sit Sæde.
Her hersker ingen Nidkærhed, Skinsygen ej sin Fakkel tænder,
skønt nu den Ild, som gør Ynglingen hed, i os alle forsamlede brænder.
Bacchus forbinder.
Hil dig da, Gud med Purpurkinder ! Aldrig hos dig var Barmen trang, du os Hjertet opflammer til Sang, i din Munterhed Sorgen forsvinder.
Flaccus, du ædle Druens Ven! aldrig du dig fra Mindet fjerner; Rhin og Bordeaux nu os skænker igen, hvad dig Massiker gav og Falerner. Sønlige Pligter!
Hil dig, vor Ungdoms elskte Digter! Glade din Skaal vi drikke nu; du begejstred saa tidlig vor Hu, og sin Lærer ej Ynglingen svigter.
Hist hvor dit Bad i Tibur staar, Ranken sig end i Gruset slynger ; Murene smuldnes Aar for Aar, men din Ære kun Tiden forynger. Glemmer ham ikke!
Flaccus har lært os elske, drikke, kraftig han sang til Venskabs Pris; han var god, han var lystig og vis — tømmer Skaalen med funklende Blikke !

Slottet
Hjemmets Erindring, som Borgmurens Rester knejser ved Barndommens spejlklare Flod; og hvad alt Drengen at føle forstod,
føler ej bedre den ældere Mester.
Donauen flyder, Nilen sig bryder
Vej gennem Sten, over Dal, gennem Krat: Udspringet skjules af evige Nat;
men for de Vover, saa mægtige, vilde, takker kun Floden sin hellige Kilde.
Ildlandets Søn i sin dyriske Rede elsker sin Taage, sin Pels og sin Sne. Lad Kamschadalen Italien se:
alt, hvad han føler, er Mathed og Hede.
Bring Lazzaronen hurtig fra Zonen,
hvor han som Fugl under Hvælvingen bor, hermelinklædt til det taagede Nord; heller han ligger paa Sten ved dit Alter, Sankt Januar! som en Tigger i Pjalter.
Selve den stille, koldsindige Borger, ikke for fattig og mindre for rig, Bien i Cellen i Bikuben lig,
altid betænkt kun paa Næringens Sorger, vaager og sover, intet sig lover,
intet genkalder af Drømme forført — føler dog mer end sædvanlig sig rørt, naar han det Hus og den Stue forlader, hvor han først kendte sin Moder og Fader
Stilhed og Storhed, I høje Gudinder! først har I opdraget Sangerens Bryst. Ensomheds gyselighellige Lyst
gæster min Bakke, naar Somren forsvinder Sneen bedækker Træer og Hækker,
Stormen afholder den myldrende Sværm, Natten kun raaber: Erindring dig nærm ! Og over Lindenes klare Krystaller knejser mit Slot med de dæmrende Haller.
Her har jeg vanket i tidlige Morgen, herlige Timer tilbragte jeg her, følte ved Sneens oplivende Skær Kunsten, hvis Genius byggede Borgen.
Huldt Malerier Barnet indvier
i den fortryllende, brogede Kunst. Lidet jeg mærkte til Taagernes Dunst. Yndige Landskaber! dejlige Kvinder, Hjertets fortryllende, første Veninder!
Hisset jeg ser dig, du blomstrende Skønne! Smækker, i staalfarvet Taft er du snørt; kulsorte Maske fra Panden du rørt
hæver for sødt med et Smil mig at lønne.
Hisset en Pige,
frisk uden Lige,
sidder med Sytøj og Naal i sin Haand, underlig klædt, med kalkunrøde Baand; Kinden oplives af Ungdommens Tønder; hun er en Datter af romerske Bønder.
Oppe paa Loftet er Gudernes Taffel. Hist sidder Jupiter, stærkest af Magt, Venus i Nøgenheds blændende Dragt. Guderne bruger ej Kniv og ej Gaffel.
Gyldene Kummer Nektaren rummer.
Hist sidder Herkules, kraftig og stor, Skyerne bære det herlige Bord; og mens de tømme de kunstige Skaaler, Sundhed og Glæde fra Læberne straaler.
Kunde jeg smage den svulmende Drue hist, som paa Billedet vinker saa rød!
Tavlen er flad kun, og Farven er død. Kan du ej smage, saa kan du dog skue.
Sjælen ved Øjet ser sig fornøjet.
Reneste Nyden, som aldrig forgaar, ikke du trænger til rigere Kaar! Gubben i Hytten og Jarlen paa Borgen frydes ved Solen hver Aften og Morgen.
Ind i den lyseste Sal vil jeg træde,
grøn som mit Haab og med Billeder klædt Frelseren straaler i klar Majestæt.
Hvorfor maa Kvinden saa bitterlig græde? Lumsk Farisæer, stolt Sadducæer!
Herlige Rubens! jeg aner din Magt. Frelserens Skønhed, Forræderens Pragt! Hvortil med Stene den ivrige Kasten? Skrøbelighed, kan den tugtes af Lasten?
Evig i Skummet her Klippen sig bader, Sarpen nedbruser i Afgrunden brat. Hist aabenbarer i dæmrende Nat mørk sig for Helten den myrdede Fader.
Abildgaard taler
steds, naar han maler.
Mørk var hans Sjæl, men højtidelig stor. Skønte du paa ham, du taagede Nord?
Ild var hans Aand ; hvad hans Pensel forærte, atter de heftige Luer fortærte.
Her sidder Christian med Purpur og Krone. Rigsæblet blinker, og Silken er hvid. Malet af Juel med den træffende Flid
skulde det sendes barbariske Zone.
Vel, at Barbarer
ej det bevarer!
Tavs som en Skytsengel sidder han her. Ren er Demanten paa Scepter og Sværd. Sang mig en Digter om Fyrsten i Pragten, iled jeg hid for at udfinde Dragten.
Oldtidens Kroner og Sceptre jeg glemte, agted ej Guldets og Stenenes Skat, naar paa sin Hest, med sin kantede Hat, hisset mig mødte Kong Fredrik den femte.
Aftnen var rolig;
ned i sin Bolig
dalede Solen og kasted sit Skær. Munter han iler paa Gangeren der.
Frodig den skummer, og grøn er ham Dragten, fredelig Drot er en Elsker af Jagten.
Digteren sjunger ved Harpen med Rette: «Sindet indsnærpes i Sneverheds Mur". Hjertet udvides ved Kunst og Natur; hvo vil om Sandhed saa soleklar trætte?
Hvælvede Sale djærvere tale,
tale til Sjælen et ædlere Sprog end den forkuende, fugtige Krog
Barnlige Blikke, som dvælte paa Gaarden, tidlig alt væntes til Skønhed og Orden.
Her, hvor om Somren i prægtige Række Konge med Dronning og Større med Stor sidde ved hvide, draperede Bord,
hvilket de sølverne Fade bedække; her i November, selv i December
Drengen gik om af Comødier fuld, agted ej Ensomhed, mærked ej Kuld, digted et Skuespil, spilled det ene, højt, for Lampetternes gyldene Grene.
Kirken sig aabner saa yndig og liden. Følte jeg mere paa Vandringen vel, da jeg besaa det sikstinske Kapel? — Kristus ved Nadveren, Judas ved Siden.
Orglet sig hæver,
Tonerne bæver.
Elfenbens, sølverne Piber saa smaa, Prædikestolen med Timeglas paa! Kirken var tom; men for indbildte Kristen snart var jeg Præsten og snart Organisten.
Solen saa venlig til Sneen udvinker, Jernporten køre de Bønder forbi. Løverdags-Eftermiddagen er fri. Se, hvor Demanten paa Grenene blinker!
Bønderne bane
Vej for min Kane.
Drengen med Slæde ved Slotsporten staar, Snoren bag Vognen behændig han slaar, sidder og slingrer og kører mod Vinden, fryser paa Fingre med Roser paa Kinden.
Grusomme Bonde, som trued min Glæde, da du at køre Tilladelse gav
blot for at røve mig, listig og lav, Vinterens Morskab, min elskede Slæde!
Hen du dig bøjed (Lumskhed i Øjet),
gribe du vilde den strammede Snor. Da var min Skræk og Forfærdelse stor. Ikke dog derfor jeg Modet lod glippe, slog dig med Kæppen; da maatte du slippe
Hvorfor jeg Slæden saa nødig mon miste, skønt den var slet kun af umalet Træ? Længe paa Loftet bestøvet i Læ
stod den i Mørket, og ingen det vidste. Hvem, kan I gætte? Fredrik den sjette,
Fredrik som Barn har min Slæde tilhørt, Danemarks Konning i Slæden har kørt. Skulde da nedrig jeg lade mig rane fejg som en Niding af Bonden min Kane?
Henne paa Dammen jeg glider et Stykke, hisset jeg sejler paa Gadekærs-Is. At jeg da ikke blev Bølgernes Pris, var for Aladdin en uventet Lykke.
Skibet var strandet,
dybt alt i Våndet
Skipperen laa; man i Vejret ham trak drivende vaad fra sin Skjorte til Frak. Da han kom ind og fik tørrede Klæder, ilte han atter til Skøjternes Glæder.
Tusmørket kommer, og Aftnen sig nærmer Drengen sig sniger fra Vinterens Gys ind til sit Bord med det enkelte Lys. Vældige Mure for Stormen beskærmer.
Fattige Stue!
svag er din Lue,
stærk nok for Stilen i Bogen at se. «Hør, hvor den fyger, den vældige Sne!" Lidet han mærker, at Stormene brage, læser i Reineke Fos og Rolf Krage.
Hovdet til Armen han støtter paa Bordet, medens paa Brikken hans Moder saa kær
smører ham Brødet og Pølsen ham skær. Neppe fra Moderen mærker han Ordet.
Langt over Søen er han paa Øen
hisset hos Robinson, elsker hans Daad, hjælper ham trolig at hugge sin Baad, følger i Hulen ham tidlig og silde, gyser for Fredag og skyder de Vilde.
Gamle Romaner, min tidlige Glæde! Eder om Vintren i Bøndernes Flok hented fra Staden jeg, bar paa min Stok bundet som Bylt i et blaatærnet Klæde.
Felsenborgs Klipper
aldrig jeg slipper,
Scheherazade ! din morsomme Nat, brune Mands Skrifter og Fablernes Skat, Uglspil og Wessel, Tom Jones, Clarisse, hellige Bibel og aandelig Vise!
Fader i Slaaprok i Lænestol-Krogen højt for os læste saa mangen en Gang, medens i Barmen den lille Present tidt ham forstyrred og slikkede Bogen.
Klokken nu brummer,
Talen forstummer.
Nu er det Tid, man sig føjer til Seng: Fader og Moder og Datter og Dreng. Af man sig klæder. Naar Lyset ej brænder Aftenbøn læses med foldede Hænder.
Søndermarken
Hulde Skov, du stille Have med dit Bladehang!
dig, min Barndoms bedste Gave, skylder jeg en Sang.
Ene her ved Askens Stamme vil jeg Lyren slåa,
medens Solens sidste Flamme svinder i det Blaa.
Nej, jeg kan ej sidde rolig, jeg maa se mig om.
Hele Skoven er min Bolig, Tankens Helligdom.
Medens Solen rød i Marken som en Rose staar,
viser mig hvert Træ i Barken Sagn fra fordums Aar.
Ind jeg træde vil ad Laagen, perlefarvet, lav,
fra den grønne Gang i Krogen mod den store Grav,
i hvis Eng sig højne Stakke Våndet der slog fejl.
Jorden gjorde Smallebakke hist i Haven stejl.
Her bag disse skønne Linde sad jeg mangen Gang,
hver Gang Vaaren, min Veninde, sang sin Pinsesang.
Først som Barn med spæde Hænder til en The saa sød
store gule Kærlingtænder jeg i Græsset brød.
Da jeg ældre blev, da loktes jeg fra gyldne Pragt;
hvor de blaa Kærminder floktes, droges jeg med Magt.
Mangen yndig Krans er flettet, frisk, af Duggen blank.
Ej Kærmindet er forgættet, skønt Kærminden sank.
Medens Maanen hisset oven smiler bleg og rund,
iler jeg til Graneskoven, til min norske Lund. Hulde Gang af Poppelpile, du mit Kattegat!
I en Skynding hundred Mile er jeg rejst i Nat.
Maanen ser paa Bjælkehuset. Hvor det vinker smukt!
Sært jeg føler mig beruset af den ramme Lugt.
Tynde Bro! mon du ej svigter? kækt du bugter dig.
Her til Thors og Hakons Digter kaldte Nomen mig.
Skønne Syn paa Bakken oppe! Herligt der at staa:
Kirkens Spir bag Granens Toppe stiger i det Blaa,
Bønder end paa Vejen køre til det fjerne Hjem;
sagte Vinde Løvet røre, Stjernen blinker frem.
Praier ej af store Fjælde ! Jeg har Fjælde set:
Alperne, ved Vintrens Vælde frygtelig besnet.
Længslen dog ej skulde kue selv et Kaukasus
efter denne lille Tue med sit lave Mos.
Thi naar jeg botaniserte hist paa Klippen surt,
skønt sig Planterne formerte, mangled mig en Urt.
Ej den skjulte sig bag Stene, staar ej hos Linné;
thi det er en Blomst, som ene Barnet faar at se.
Skønne, grønne Valnødstamme ! Glatte Løv paa Kvist!
Med den hvide Bark at bramme ser jeg Træet hist.
Her som Dreng til mine Fødder, mens jeg stirred op,
slog jeg dine sidste Nødder fra den høje Top.
Tænkte mig som Robin Cruse paa min 0 at gaa,
bygte mig i Tanker Huse i den grønne Vraa.
Følte jeg mig da som fangen i min Hule snart,
ilte jeg paa Blomstergangen til en Kinafart.
Fluks jeg for fra Løvets Sale da til Peking ind,
hørte der Kinesisk tale Klokken med sin Vind:
Kling, kling klang! Siong Siong, i Ekko! Kinlong, Con-fut-se!
Kongo, Hejsan, Pekko, Pekko! Al min Sjæl var The.
Stolen (som hos os Terrinen) glatte Porcelin;
hist som Paafugl Mandarinen, her en Frue fin:
skæv af Øjne, bleg af Kinder, silkeblaa hun stod;
i den lille Sko forsvinder vanskabt hendes Fod.
Tidt naar mig i Livet mødte dumt Bizarreri,
naar mig mangen Fordom stødte, tænkte jeg: O, ti!
skønt du ej som Evropæer ret faar Lov at gro,
presses dog ej dine Tæer i en saadan Sko.
End jeg ser i Lysthus-Hallen Spejlet med sin Krans,
fast paa Kittet Muslingskallen glat i Perleglans,
brogede Konkyljes Kegle, bragt fra Strandens Grus. O, hvi har dog fæle Snegle sligt et dejligt Hus?
Naar jeg da fra Kinateltet saa til Valby ned,
hvor en Bonde Furen vælted i sit Ansigts Sved;
naar da ned sig Solen sænkte med sit gule Skær,
jeg paa Landsbypræsten tænkte ved sin Arne der.
Ofte denne Port, beruset af en kærlig Ild,
aabned jeg til Bakkehuset; da var Skæbnen mild.
Her sin Ungdoms bedste Glæde Eders Fader fandt,
Eders Moder, hulde Spæde! her hans Hjerte vandt.
Hvor romantisk, sær til Mode hen med lange Skridt
gik jeg, hvor din Hække grode, gamle Eremit!
Trængte mig i Tidsel, Burre til dit Alters Lag,
hørte dine Duer kurre under Hyttens Tag.
End jeg ser, hvor Dagen brænder i din Rudes Glød.
Alle hellige Legender mig velkommen bød.
Naar da ned sig Lemmen sænkte, og han bleg opfor,
Liget jeg paa Baaren tænkte vakt ved Herrens Ord.
Hvert et Træ i disse Gange mig et Minde staar;
alle disse Fugles Sange Skjaldens Hjerte naar. Og som Noah hist i Arken hver en Skabning fandt, finder jeg i Søndermarken hver en Fryd, som svandt.

 Skjalden  Hranes  Elskovskvad Før smelted mig hver Foraarsbæk, som risled bag sin Brombærhæk paa disse stille Steder;
nu smelter mig den Taare kun, som hendes Øje græder;
nu er min Sjæl kun der, hvor hun paa Alfefoden træder.
Før, hvor jeg gik og hvor jeg saa, var Frejas Himmel lige blaa
og hvælved kærligt oven; men da jeg hendes Øjne saa, da sortned det i Skoven; nu Luften sørgelig og graa kun spejler sig i Voven.
Naar Hyrden sang til Friggas Lov, og frisk hun aabned grøn sin Skov for Dalenes Hyrdinder,
fandt over alt jeg Roser gro, nu ingen der jeg finder; nu kender ene jeg de to, som staa paa hendes Kinder.
Bevæged sig den brune Hjort, som knejste stolt og ilte bort, jeg tabte ikke Modet,
forfulgte den med Buens Pil saa snar, saa vingefodet. — Nu har et blysomt Kvindesmil mig saaret selv til Blodet!
Gik jeg i Høstens gule Aks,
da svulmed højt mit Hjerte straks for Frejr, som Jorden trøster, som gyldenmodner grønne Vaar — nu han mig ej forlyster:
nu ser jeg kun de lyse Håar paa Gudens ranke Søster.
Sang Fuglen i et natligt Læ, jeg nærmed mig det mørke Træ O, søde Nattergale!
Hvad kunde da bag Løvets Hang min stille Glæde male?
Men ak, hvad er nu Fuglens Sang, naar hendes Læber tale?
Selv Vintren friske Morgensne
mig lader nu forgæves se,
det kan mig ej fornøje.
Med Blomstersneen Somrens Dis har blændet nu mit Øje:
varm Sne, og dog saa kold som Is, med sine Liljehøje!
Før ejed jeg den hele Jord, nu er den ikke nær saa stor, den Magt, som mig har bundet. En Skønhed er af alle skabt, Naturen er forsvundet.
Jeg har den hele Skabning tabt, og intet har jeg vundet.
Svart er den ædle Friheds Tab, dog vil jeg ej mit Fangenskab for Hermods Vinger bytte. Forvandlet til en Bonde from er nu den raske Skytte;
men Gimles bedste Ejendom han vogter i sin Hytte.
Min Ejendom er Tanken om, hvad aldrig blier min Ejendom; den skal jeg ikke miste.
Dybt staar dit Billed i mit Bryst, det første og det sidste!
Qg det skal være Hjertets Trøst, om Hjertet end maa briste !
*&gt;%-
Kong Hroars Eftermæle Nu  hviler  Kongen  her 
bag Bautastene,
bag mosbevoksne Træer med unge Grene.
Nu sørger Danmark; Solen os forlader Nu tier fjendtlig Spot.
Her hviler han, vor Drot, vor elskte Fader.
Han sad som Baldur i sit Kongesæde.
Hver Sjæl sig følte fri og stemt til Glæde.
Fortvivlet slaar nu Bølgen vore Strande. I tvivled om hans Mod?
Nu farver Helteblod den høje Pande.
Forgæves Kæmper skal i Hornet støde.
Nu staar vor Kongehal forladt og øde.
Han sidder ej, som Mimer ved sin paa Bænk med sine Mænd
Kilde,
og gæster dem igen i Kvælden silde.
Hans Læber tale mer ej Visdoms Lære; i Hytten Hyrden ser ham ej til Ære.
Han smiler ej, naar Skovens Piger kan ej om Natten gaa
lege;
for Armod i dens V raa at vederkvæge.
I travle Værksted nu vil Hamren standse; nu blinker kun til Gru den skarpe Lanse.
Hæv, Storm! din Røst, bland Lynild i din
Torden,
højt, Hav! din Bølge kast;
det bedste Hjerte brast, som slog i Norden.
Men evig skal vor Stad hans Minde være.
Saa længe Egens Blad gør Helten Ære,
skal ingen Old Kong Hroars Navn saa længe Kilden snor
fordølge,
sig ud til Isefjord med klaren Bølge.
Fædrelands-Sang
Der er et yndigt Land, det staar med brede Bøge nær salten Østerstrand; det bugter sig i Bakke, Dal, det hedder gamle Danmark, og det er Frejas Sal.
Der sad i fordums Tid de harniskklædte Kæmper udhvilede fra Strid;
saa drog de frem til Fjenders nu hvile deres Bene
Men,
bag Højens Bautasten.
Det Land endnu er skønt, thi blaa sig Søen bælter, og Løvet staar saa grønt; og ædle Kvinder, skønne Møer og Mænd og raske Svende
bebo de Danskes Øer.
Et venligt Syd i Nord er, grønne Danarige! din aksbeklædte Jord.
Og Snekken gaar sin stolte Vej; hvor Plov og Kølen furer,
der svigter Haabet ej.
Vort Dannebrog er smukt, det vifter hen ad Havet med Flagets røde Bugt. Og stedse bar sin Farve hvid dit hellige Kors i Blodet,
o Dannebrog! i Strid.
Hil Drot og Fædreland! Hil hver en Danneborger, som virker, hvad han kan!
Vort gamle Danmark skal beståa, saa længe Bølgen spejler
sin Top i Bølgen blaa.

Ridderen ved Kulsvierhytten
I Skoven sidder en Kulsvierkvinde ; de Bøge beskytte for Østen vinde. Men Mennesket raser værr' end Vinden, thi sidder den Viv med Taarer paa Kinden.
Greve Geert omkring i Landet hærger. Hver Dannemand sig mod Fjenden værger; saa gjorde Skjalm, hendes Husbond kære, han stred mod Greven og faldt med Ære.
Men ak! nu sidder hun der alene
med fem Smaabørn bag de vaade Grene. w En usæl Skæbne vi nu maa friste, mer Brød ej yde de brændte Kviste.
Greve Geert nu fnyser omkring i Landet, af alle Danske forhadt og forbandet. Krist fri os, hvis han finder vor Rede! Da føle vi først hans grumme Vrede.
Mens de sig pryde med Sejerskransen, de spidde de spæde Børn paa Lansen; de kaste det diende Noer i Flammen. Krist straffe den Røver i Helved! Amen."
Mens stakkels Moder saa taler og græder, i varme Kofter de Smaa hun klæder.
To Brød i Dag hende Klosteret sendte, dem skal ej sluge den hungrige Glente.
De Hvedebrød store de Smaa hun viser, som Fugl i Reden hun dem bespiser; da rasler det i de nære Hækker, hun ser en Kæmpe, som Sved bedækker.
Sin Hest har han bundet ved Træets Grene, han synker træt paa mosgroede Stene. Hjælp Gud nu! Kommer en fjendtligKæmpe? Dog nej ! han farer jo mild med Lempe.
Han tog sin Hjælm af den hvælvede Pande. ?Niels Ebbesøn! er det jer for sande? Herr Ridder! hvi er I saa bleg afmægtig? I knejser jo ellers i Pladerne prægtig."
»Vor Mor! hel aarle vi vare paa Færde, vi skar os Frokost med skarpe Sværde. Dog har ej Hesten end faaet Havre, jeg faster endnu foruden Davre."
w To Brød jeg har kun til fem smaa Sjæle; nu faar man kun Brød ved at røve og stjæle. Jeg er den sjette, som lidt skulde nyde, den syvende Del vil vi Eder byde."
«Vor Mor! jeg føler mig styrket saare. Aftør I kun eders Glutters Taare!
Snart skal I roligt i Freden leve: Niels Ebbesøn vog den kullede Greve.
Mens Faared bræged, og Gaasen kæged, i Randers sig Sværdene flink bevæged. Vi tog den Vovhals i gule Lokken, afhug hans Hals over Sengestokken."
«Herr Ebbesøn! vog I den kullede Greve? Da skal I nyde den hele Leve."
Hun vilde dem Brødet af Mundene tåge; vel græde de Børn nu med bitter Klage?
Nej, alle dem Blus paa Kinden brænder, hver rækker sit Brød med de bitte Hænder: w Du hævned vor Far, vog DanmaYks Drage, du hel skal nyde vor Hvedekage."
Niels Ebbesøn græder. Han mægter ej Takken, han stirrer til Stejlen derude paa Bakken: »Og fanged de mig, for paa Hjul at bryde, det skulde mig nu kun slet fortryde.
Beholder I selv kun eders Davre;
snart faar jeg vel Mad, naar min Hest faar Havre. Snart Rugen atter og Hveden kan vokse, snart pløjer I Landet med stærken Okse.
Naar da I sidder i Hytten sammen og korte jer Tiden ved Aftengammen,
da glemmer ikke den Mand i Freden, som skræmmed jer Glenterne bort fra Reden !•
Han dråk lidt Vand af Kulsvierkanden, han tørred Sveden af Heltepanden; i Firspring hen sig Gangeren strakte, forgæves de efter ham Brødene rakte.

Hvor blev I røde Roser dog?
Hvor blev I røde Roser dog fra Ungdoms Dage glade? I min Erindrings Salmebog jeg gemmer eders Blade.
Og skønt hvert Blad er gult og graat som Farven af de Døde,
den Sommerdag jeg mindes godt, da de var purpurrøde.
I deres fine Væv endnu jeg kender hver en Aare. Som før af Morgenduggen nu de fugtes af min Taare.
%øv
Tordenskjolds Bøn
Forsvunden er den mørke Nat, nu lyser over Mark og Krat den røde Morgenlue.
Den blege Stjernehær forsvandt, og Duggen staar som Diamant mod blaalig Himmelbue.
Skoven, Voven,
Mark og Enge, Harpestrenge til Guds Ære
højt hans Lovsang ham frembære !
I Aftes kvad i Skyggedal den vemodsfulde Nattergal om Graven og om Døden;
men Maanen svandt med blege Horn Nu synger Lærken i sit Korn
saa frisk i Morgenrøden. Mægtigt, prægtigt lyder Røsten; Haabet, Trøsten den os bringer
fro paa sine Fuglevinger,
Og slaar engang min sidste Stund, skal dog til sidste Time sund min Sjasl Guds Godhed love. jeg stiger af mit mørke Skjul som af sin Rede kække Fugl
højt over alle Skove. Modigt, frodigt, uden Smerte lad mit Hjerte, Jesu Kriste !
kraftigt end i Døden briste.
r*^
Høstsalme
Bryd højt med Lovsang ud! Stem, Hjerte! Mund og Tunge. Nu takker alle Gud,
de Gamle med de Unge! Paa Sletten i vort Land staar rige Ståk ved Ståk. Hvad Gud gengives kan, er Lovsang kun og Tak.
Hvor Morgenlærken sang, ej Leen længe tøver, og under muntre Klang faldt blomstersmykket Kløver.
Mon en Smaragd saa grøn i Kongers Krone staar? Vort Arbejds rige Løn
gav et velsignet Aar.
Frem spired Aks ved Aks, ej brudt af Stormens Harme de svulmed kraftigt straks i Middagssolens Varme.
&gt;
Rigt dækte de vort Muld, huldt smykte de vor Egn; de blev til Bondens Guld i herlig Foraarsregn.
Og se vor Abildgaard med sine Ædelstene! Rubin, Topasen staar bag Løvets tunge Grene. Da Markens Leer klang (det var en nyttig Leg), da topped sig ved Sang utallig Neg ved Neg.
Men glemmer heller ej en bedre Høst at finde! I Hjertet var en Maj, som aldrig gaar af Minde. Der Himlens Sædemand nedkasted — skær og ren
sin allerbedste Sæd,
og den faldt ej paa Sten.
Dens Sommer var ej kold; ved Salighedens Kerte
tifold og hundredfold den spirer i vort Hjerte. Men Hjertet har kun: Ak! og Øjet har kun Graad; vi bringe dig vor Tak, o Fader! i vor Daad.

Regnar Lodbrogs Afsked
B Jeg keder mig i Fredens Færd, Aslaug, Aslaug!
Det klinger i mit gode Sværd, som hist paa Væggen hænger."
,Jeg hører ikke Sværdets Klang, Regnar, Regnar!
Naar Krake før for Kongen sang, sang Sværdet ikke længer." —
n Din Sang mig aldrig hjemme holdt, Aslaug, Aslaug!
End er ej Hjerteblodet koldt; jeg kan Bedrifter øve." —
»Mig tykkes, at en Drot som du, Regnar, Regnar !
vel kunde sidde roligt nu; dit Mod har staaet Prøve."
»Som Ørnen hist det Modet gaar, Aslaug, Aslaug!
Imens den lever, Vingen slaar den over Fjældets Toppe."
«Jeg nægter ej, du est en Ørn, Regnar, Regnar!
Men Ørnen nu har faaet Børn, som vel for den er oppe."
»De skal ej overflyve mig, Aslaug, Aslaug!
Af dem du est forfengelig; hver er din Kæledægge."
M Saa sig mig da, hvad du har for, Regnar, Regnar!
Du ved, din Fryd var stedse vor, vi nød den sammen begge."
«Til Bretland jeg med Hæren gaar, Aslaug, Aslaug!
og der jeg Konning Ella slaar, hans Kongespir jeg knækker."
B Men her jeg ingen Flaade ser, Regnar, Regnar!
Hvad har du vel i Fjorden mer end tyende store Snekker?" —
,Paa dem jeg bringer stærke Flok, Aslaug, Aslaug!
To store Skibe, det er nok; jeg kan de smaa ej lide."
w Men flere der dog være maa, Regnar, Regnar!
i Fald du vil din Fjende slåa og mandigt mod ham stride."
»Jeg prøve vil et Eventyr, Aslaug, Aslaug!
som aldrig sig igen fornyer; derom skal Skjalde kvæde."
s Jeg holder dig dog ej derfra, Regnar, Regnar!
Velan, min Ven! udrust dig da; jeg hindrer ej din Glæde." -
»Jeg tåger med mit gode Spyd, Aslaug, Aslaug!
Det viste mig sin Kraft og Dyd, da Thoras Orm jeg gæsted."
»Tag ogsaa denne Silkesærk, Regnar, Regnar!
med gylden Søm, skøn Thoras Værk hvormed du Krake fæsted." —
j
»Hvad skal jeg med den fine Væv, Aslaug, Aslaug!
Du ved, at ingen Kæmpe gæv kom uden Skjold til Maalet." —
«Den viet er i Maaneskin, Regnar, Regnar!
af Alferne til Sejren ind, beskytter mer end Staalet."
«Farvel, til Bretland nu jeg gaar, Aslaug, Aslaug!
Snart atter Regnar se du faar, han skal i Kamp ej segne." —
»Jeg græder ikke ved dit Savn, Regnar, Regnar!
I Fald du blegner, vil dit Navn dog ikke med dig blegne." -
INDHOLD
Side
Ad Sundet en truende Flaade gik (af B Anden April 1801") 11
Frejas Rok 12
Bjarkemaal 13
Natur-Temperamenter: det flegmatiske 18
det sangvinske 19
det koleriske 20
det melankolske 21
Sjølund 24
Guldhornene 27
Håkon Jarls Død 33
Valravnen 38
Den frembrydende Vaar 53
Oldingen ved Werthers Grav 56
De Rørende (Af «Set. Hansaften-Spil") 59
Kirsten Pils Kilde (Af «Set. Hansaften-Spil). . . 61
Pigerne inde i Skoven (Af «Set. Hansaften
Spil") 63
Wiedewelt 65
Den gamle Kæmpe Cometes 68
Til Amor (Af n Frejas Alter") 70
Rosen — 71
Knud den Store , 71
i
Vaarsang 75
Roskilde Domkirke (Af »Langelandsrejsen") . . 78
Anders-Skov — . . 85
Thorsing — . . 89
Morgenvandring — . . 93
Frodigt Sommerliv — . . 99
Aftensang — . . 101
Side
Kristi Fødsel (Af «Aarets Evangelium") 103
Jesu Bjergprædiken — 104 
Miraklerne — 110
Simon Peder — 112
Den hellige Nadver — 116
Disciplenes Jubelhymne — 119
Edderkoppens Sang (Af «Aladdin") 123
Visselulle nu Barnlil — 124
Karavanens Sang — 125
Fatimes Sang — 126
Vahl 127
Hjemve 129
Bøn til Guderne 132
Ægirs Gave 135
De tyende Kirketaarne 143
Agnete 149
Harald Hildetand 153
Ewalds Grav 162
Vaarsang 164
Daniel Rantzau 166
Føniks 168
Eremitens Sang (Af «Eremiten") 170
Naar Mørket slukker (Af «Ludlams Hule"). . . 171
Horats' Skaal 172
Slottet (Af «Frederiksberg") 174
Søndermarken (Af «Frederiksberg") 183
Skjalden Hranes Elskovskvad (Af «Hroars Saga") 189
Kong Hroars Eftermæle — 192
Fædrelandssang 194
Ridderen ved Kulsvierhytten 196
Hvor blev I røde Roser dog? (Af «Den blege Ridder") 199
Tordenskjolds Bøn (Af «Tordenskjold") 200
Høstsalme 201
Regnar Lodbrogs Afsked (Af «Regnar Lodbrog") 203
'■ ■■■■ ;v^ «wjm»i :  :  HmkSSS 
tif:

a
HBBWHBiBPB


1
■
■
m
&amp;?må
■■
m
' ■ ■■ ■ ■ Wk  fe 
si
rMH
■
iHK
IIES
i)
H

ii^

m
v
I
I
1