
 « 
A
FORTIDS SAGN
OG SANGE AP 
K
KRNYROP
w
m

M
r
BINDH
i
DENEVIOE
 • 
JØDE
AIEX&gt; BILLEDER
&lt;
w,
 KØBENHAVN GYLDENDALSKE BOCHANDEL NORDISK  FORLAG 
 • 
I9OT
W
m
H Nasjonalbiblioteket •  DepotbiWioteKet 
Omslag og vignetter af Hans Tegner
København. Trykt hos F. E. Bording
INDHOLD
SIDE
Indledning 9
I. HVAD DEN ARMENISKE ÆrKEBISP FORTALTE 14
11. En sanddru »Beskriffuelse« 21
111. Folkebog og Folketro 36
IV. Gamle Gadeviser 56
V. Sagn om Buttadeo 68
VI. En italiensk Æventyrer , 75
VII. Nevropatiske Omstrejfere 93
VIII. Ypperstepræstens Tjener 105
IX. Passionslegender 115
Den evige Jødes Navne 129
Bibliografi 135
-
INDLEDNING
Altid rastløs, altid utrættet går han gennem tiderne.  Han vandrer ustanseligt fra land til land, fra folk til folk. Han taler alle tungemål, og overalt  hvor han nåer hen til en by eller til en flække,  hvor lille den end er, står han frem, bekender  højlydt under suk og tårer sin synd, den store uudslettelige synd, han begik mod Verdens Frelser.  Mængden forsamler sig om ham i tavshedog lytter med hemmelig gysen til den sælsomme bekendelse. Næppe er den til ende, før han alt er forsvunden for alles blikke. Uset har han grebet sin vandringsstav og er ilet videre til andre byer og andre lande. Overalt gentager den samme scene sig, og således vil det blive ved til dagenes ende, først så er hans brøde sonet, først så vil hans sjæl finde fred og hans mødige lemmer den evige hvile.
fra kommer han, og hvad betyder han? Er det et moderne fantasifoster eller en gammel sagnskikkelse?  Har han rod i virkeligheden, eller er han kun et symbol? Mange har søgt at besvare disse spørgsmål. Digtere og tænkere, læge og lærde har alle givet deres forklaring. Dog først i den nyeste tid er det lykkedes at nå frem til en pålidelig opfattelse. Meget hidtil ukendt materiale, som er fremdraget af fremmede forskere, har kastet nyt lys over den evige Jødes mærkelige skikkelse. Det er nu muligt med nogenlunde  sikkerhed at følge ham på hans flakkende  færd gennem Orienten og Europa, fra middelalderen indtil vore dage. Vi skal i det følgende gøre rede for de forskellige  former, i hvilke sagnet er overleveret, vi skal etterspore det i gamle krøniker og folkebøger, i legender, fortællinger og viser. Vi skal følge det fra de moderne former så langt tilbage i tiden, som det er muligt. Vi skal endelig søge at ettervise, hvorfra sagnet stammer, og hvorledes det må tænkes opstået. Ved disse undersøgelser vil vi få lejlighed til at se, hvorledes Ahasverus' skikkelse har udviklet  sig og ændret sig i tidens løb; vi vil få at se, hvorledes der endnu i vore dage findes ikke blot én, men flere sagnfigurer, der kan gøre krav på
navnet den evige Jøde, og hvorledes til syvende og sidst den evige »Jøde« rimeligvis oprindelig er en romersk soldat.
Den evige Jødes æventyrlige skæbne har i den nyere tid fristet mange forfattere. I digte, dramaer  og romaner har de behandlet hans liv, genfremstillet  hans brøde og straf i ny form og symboliseret hans ustanselige vandring på forskellige  måder. Nogle har dvælet ved hans forhold  til Kristus, andre har fulgt ham ned gennem tiderne og ladet ham blive vidne til de vigtigste begivenheder i verdenshistorien. For nogle er han et symbol på Jødernes skæbne efter Jerusalems  ødelæggelse, for andre er han et symbol på den hele menneskehed, på det stadigt stridende, stadigt kæmpende menneske, der aldrig finder ro i livet. :
I sin ungdom behandlede Goethe Ahasverus i et digt, som han dog ikke fuldførte, da han i Faust fandt den skikkelse, som bedre kunde udtrykke hans tanker. Robert Hamerling har filosoferet over hans ophold i Rom. Eugene Sve har omdigtet  hans sagnhistorie til en spændende roman. Scribe og Saint-Georges har benyttet ham i en operalibretto, som F. Halévy har sat musik til. Hostrup har indført ham som en halvt komisk figur i en af sine studenterkomedier. Der var
mange navne endnu at anføre, Béranger og E. Quinet, P. Dupont og E. Grenier, Longfellow, Paludan-Miiller,  H. G. Andersen o. s. v.
Alle disse skønlitterære behandlinger af sagnet  tages der dog intet hensyn til i det følgende; jeg betragter dem som ganske liggende udenfor planen for min bog, der kun har til opgave atundersøge  de folkelige sagnformer og deres oprindelse.  Af denne grund omtaler jeg heller ikke de forskellige billedlige fremstillinger af Ahasverus  i moderne kunst; jeg forbigår både Kaulbachs  maleri og Gustave Dorés tegninger. Derimod  har jeg samlet en række billeder fra franske,  tyske, flamske, svenske folkebøger og flyveskrifter,  som ved deres naive præg på en morsom måde viser os, hvorledes man i de forskellige lande og til de forskellige tider har tænkt sig den evige Jøde; de godtgør bl. a. tydelig, hvor vanskeligt  tegnerne har haft ved at abstrahere fra deres egen tid. Overalt, hvor den evige Jøde viste sig, blev han strax adopteret, og hvert land omformede ham på sin måde; kun således kunde han helt assimileres med den folkelige bevidsthed.
Men medens dragten skiftede fra århundred til århundred, bevaredes sagnets grundtræk uforandrede.  Enten Ahasverus fremstilledes som en
Ingelstad Herregård, 7. Juli 1907.
I
HVAD DEN ARMENISKE ÆRKEBISP FORTALTE
EN dag i året 1228 var der stor bevægelse i St. Albans i Sydengland. Man ventede besøg af fornemme fremmede, og alt forberedtes på at modtage dem med så megen højtidelighed og pragt som muligt.
Besøget var da også af en ganske usædvanlig art, og alle i det gamle kloster lige fra abbeden til den yngste kordreng var opfyldt a f spændt forventning. Det drejede sig denne gang ikke om at modtage en rig fransk baron eller en romersk prælat; de fremmede, man ventede, kom fra det fjærne, sagnrige Orienten, fra selve Armenien^ dette mærkelige kristne land, der lå gemt helt inde i Forasien mellem Eufrat og Sortehavet. Allerede på de første korstogs tid var dets beboere trådt i nær forbindelse med Europæerne, og de
modtog i kulturel henseende adskillig påvirkning, særlig fra Franskmændene.
Nu havde en ærkebiskop fra Storarmenien begivet  sig på rejse til Vesteuropa for at sætte sig ind i forholdene der og for af selvsyn at lære de berømteste af de hellige kirker og kapeller at kende. Han rejste med stort følge og ledsagedes af flere tolke. Paven havde medgivet ham meget varme anbefalingsskrivelser, og han blev da også overalt modtaget med store æresbevisninger. I England førte hans rejse ham nødvendigvis til St. Albans, hvis kloster nød så stor en anseelse såvel på grund af dets alder og størrelse som på grund af de mange relikvier, som der opbevaredes.  Besøget forløb på den gunstigste måde. Ærkebiskoppen var meget videbegærlig og gjorde abbeden mange spørgsmål vedrørende de religiøse  forhold i England. Til gengæld gav han gærne oplysninger om tilstandene i hans eget land. Man udspurgte ham bl. a. om Noas ark, der jo endnu stod fast på et bjærg i Armenien , men især om den bekendte Josef, »ora hvem der så ofte tales blandt menigmand, og som var tilstede ved Kristi lidelse, som talte med ham, og som endnu lever til bevis på kristentroens sandhed«. Da man spurgte ærkebiskoppen, om* han ikke havde set denne Josef eller hørt noget nærmere
om ham, viste det sig til klosterbrødrenes store glæde, at han kunde give mange nærmere oplysninger.  Ærkebiskoppen fortalte på armenisk, medens en ridder i hans følge gengav hans svar på fransk (lingua  gallicand). Det lød således: — Min herre kender denne mand meget godt. Kort før hans afrejse spiste han ved hans bord.
Man vilde nu have nærmere underretning om, hvad der var forefaldet mellem denne mand og Kristus, og ærkebispen svarede gennem sin tolk:
— Da Kristus var bleven dømt og blev ført bort for at korsfestes, gav denne mand, som var dørvogter hos Pontius Pilatus, og som dengang  kaldtes Kartafilus, Frelseren foragteligt et slag i ryggen og sagde spottende til ham : Skynd dig, Jesus, hvorfor går du så langsomt? Men Jesus så på ham med et strængt blik og sagde: Jeg går, men du skal vente, til jeg kommer. Det var som om han vilde sige med Evangelisten: Menneskesønnen går bort, som der står skrevet, men du skal vente til min genkomst.
Og således venter han efter Herrens ord. Han var dengang omtrent tredive år gammel ; så ofte han når de hundrede år, angribes han af en tilsyneladende  uhelbredelig sygdom ; han falder i en slags afmagt, hvoretter han kommer sig og får
atter samme alder, som han havde det år, Kristus  led døden.
Da den katholske tro udbredte sig mere og mere efter Kristi korsfæstelse, blev Kartafilus døbt af Ananias, der også havde døbt Paulus, og han fik i dåben navnet Josef. Han bor for det meste i Armenien eller i et andet orientalsk land, omgås biskopper og prælater som en from og hellig mand; han taler lidet, og kun når biskopperne  og andre gejstlige udspørger ham. Han fortæller, om hvad der har tildraget sig i fortiden,  om de nærmere omstændigheder ved korsfæstelsen  og opstandelsen og om dem, der var vidner til den. Han beretter også om det apostoliske  symbol og om apostlenes prædiken, og alt dette i dyb alvor og uden übesindige ord, som den der vandrer i Herrens frygt under tårer, da han ængstes for Herrens genkomst, når han kommer  i ild for at straffe synderne. Han frygter for, at han endnu på Dommens dag skal finde den vred, som han spottede og udfordrede til en retfærdig  straf. Fra fjærne egne kommer mange til ham for at opbygges ved at se ham og høre ham tale. Han svarer på alle de spørgsmål, som agtværdige  mennesker stiller ham.
Han afviser alle gaver, man tilbyder ham, og nøjes med tarvelige klæder og tarvelig levemåde.
Bind II 2
Han håber inderlig at blive frelst, da han jo syndede af uvidenhed, og Herren har sagt: Fader,  tilgiv dem, ti de vide ikke, hvad de gøre. Denne beretning er blevet nedskreven på latin af Roger of Wendower (f 1237) og findes i hans bog »Flores Historiarunu. Herfra er den med nogle ændringer gået over i Matthæus Parisiensis' store krønike, der går under navnet » Historia major « og er forfattet omkring 1250. Fra England fortsatte ærkebiskoppen rejsen videre gennem Nordfrankrig til Køln. Han stansede  undervejs i Tournai, hvor han opholdt sig i tre dage, og her fortalte han påny den mærkelige historie om Josef.
Besøget i Tournai er skildret af en bekendt gammelfransk digter, Philippe Mousket, i hans store rimkrønike, der i broget blanding genfortæller  fortidens sagn og beretter om samtidige begivenheder.
Josefs historie fortælles noget anderledes hos den franske digter end hos den engelske krønikeskriver;  vi gengiver den derfor her efter den gamle rimkrønike:
— En dag kom der her til egnen en fremmed mand, en ærkebiskop fra Armenien. Det var en from mand, en dannismand; han havde knælet ved den hellige Thomas' grav i Canterbury og
skulde nu til de Hellige tre Kongers kirke i Køln. Han fortalte, at han havde set den mand, der havde været tilstede ved Kristi korsfæstelse. Da Jøderne førte Kristus forbi, råbte han til dem: Vent på mig, jeg vil gå med og se den falske profet blive korsfæstet. Den sande Gud vendte sig om, så på ham og sagde: De skal ikke vente på dig, men du skal vente på mig. Således venter han endnu, og han hverken dør eller omkommer. Efter  hundrede års forløb ser man ham atter forynges.  Man fortæller, at han blev døbt af Ananias.  Således lever han nu afventende Guds bestemmelse,  og han vil ikke forlade jordelivet før på Dommens dag.
Sammenligner man den latinske og den franske  fortælling, vil man strax se, at den sidste er ufuldstændig, enten nu fejlen er Philippe Mouskets  eller den armeniske fortællers; beretningen  om Kartafilus' brøde er udeladt, og man forstår derfor ikke den strenge straf, som rammer  ham. løvrigt stemmer fortællingerne nogenlunde  overens; der er vel nogen forskel på de ord, Kartafilus råber efter Frelseren, men dennes svar er ganske ens i begge texter: Du skal vente på mig.
Hvad den armeniske ærkebiskop på sin rejse i Europa fortalte om Kartafilus, Pontius Pilatus'
dørvogter, indeholder den ældste beretning om den mystiske sagnfigur, som nu i almindelighed går under navnene: Den evige Jøde (tysk: der  ewige  Judé) eller den vandrende Jøde (fransk : le  Juif  errant, italiensk: VEbreo  errante, engelsk: the  wandering  Jew). I Skandinavien kaldes han også : Jerusalems Skomager eller Ahasverus.
I flere hundrede år lå den gamle beretning gemt og glemt bag manuskripternes tykke læderbind; kun få eller ingen interesserede sig for hvad der stod at læse på de gulnede pergamentblade. Først på renæssancetiden, da lærde og driftige bogtrykkere  begyndte at optrykke de middelalderlige krøniker, dukkede fortællingen om Kartafilus atter frem i lyset, og den kom til at danne grundlaget  for en folkebog, der blev udbredt over en stor del af Nordeuropa.
Det er denne folkebog, som har gjort den evige Jødes skikkelse populær i den nyere tid. Fra den stammer de fleste af de forestillinger, man nu har om dette altid vandrende og evigt levende vidne til Kristi domfældelse og død. Vi skal i næste  kapitel undersøge denne mærkelige bog.
II
Ibegyndelsen af det syttende århundrede (1 602) udkom i Tyskland et flyveskrift, der vakte stor opsigt. Det var kun ringe af omfang, fire smaa kvartblade, men titelen var vel egnet til at vække interesse. Den lød:
Kurtzeßeschreibungvnd Erzehlung von einem Juden mit Nåmen Ahasverus, welcher bey der Creutzigung Ghristi selbst Personlich gewesen auch das Crucifige vber Christum hab helffen schreyen vund vmb Barrabam bitten, hab auch nach der Creutzigung Ghristi nimmer gen Jerusalem  konnen kommen, auch sein Weib und Kinder nimmer gesehen : vnd seit hero im Leben  geblieben vnd vor etlich Jahren gen Hamburg  kommen, auch Anno 1599 im December zu Dantzig ankommen o. s. v.
Flyveskriftet i ude holdt altså en beretning om en Jøde, der havde set Kristus blive ført til Golgatha,  der havde været med til at råbe: Korsfæst,  korsfæst ham, og som endnu levede. Nogle havde fornylig set ham i Hamburg, andre i Danzig.
Alle vilde læse om denne forunderlige mand, og der udkom i løbet af kort tid en hel række optryk af den lille bog. Så stor var den opsigt, den vakte, at den også blev kendt udenfor Tysklands  grænser og blev oversat på forskellige sprog, først på fransk (1609), senere på dansk (1621) og svensk (1643). Bogen nåede endogså lige til Island. Fra det attende århundrede findes  endvidere en hollandsk oversættelse, og i det nittende århundrede blev den udgivet på italiensk.
Af den danske oversættelse findes fire udgaver; de er nu store sjældenheder. Jeg aftrykker i det følgende den anden udgave fra 1631 efter et exemplar,  som opbevares på det kgl. Bibliotek i København.  I texten har jeg rettet forskellige trykfejl  og desuden indført nogle ændringer efter anvisning af docent V. Dahlerup.
Sandru Beskriffuelse Om en Jøde / som vaar Fød oc Baaren til Jerusalem / ved Naffn AHASWERUS,  Huilcken Personligen haffuer været
næruerendis tilstede / da Christus er bleffuen Kaarsfest oc indtil denne tid / vdaff den Almectigste  Gud / ved Liffuet er bleffuen oppeholden / Nu nyligen fordansket. Prentet i Kiøbenhaffn / Aar MDCXXXI.
Paulus vdaff Eitzen / en Doctor vdi den Hellige  Skrifft / oc Bischop til Slesswig / huilcken sigis Sandru at være /hand haffuer for nogle Aar siden fortaldt / huorledis at der hand vdi sine ynge Aar / haffuer nogen tid lang / studeret til Wittenberg/oc om Vinteren Anno 1547 forreyste  hiem igien til sine Forældre til Hamborg / haffuer hand den næste Søndag vdi Kircken / vnder Predicken der samme steds / tvert offuer fra Predickestolen / seet staaendis en Mand / huilcken vaar barfodét / oc vaar hand en lang Person / met it langt Håar / huilcket hengde neder  paa hans Skuldrer. Samme Mand / hørde Predicken met slig andackt  / Saa at naar JEsu Naffn bleff neffnde / Neyede hand sig paa det høyeste oc ydmygeligste  / slog sig for sit Bryst oc suckede / han haffuer icke haffd andre Klæder paa sig / vdi saadan en stor haard Vinter/ end et par Buxer/ Huilcke hengde ned paa Føderne / oc vaare meget  reffne / oc en omgiordet Liffkiortel / som reckede  neder til Knæerne / Oc den Kappe hand
offuer sig haffde / reckede neder til Føderne. Hvad hans Person vaar anlangendis / vaar hand til at see / som en Mand paa Halfftrediesinds Tiuffue Aar gammel.
Oc haffuer der end da været flære got Folck / baade aff ypperlig Herre Stamme / saa vel som oc Adels Personer / huilcke oc haffuer seet dette Menniske / baade i Engelland / Franckrige / Italien  / oc i atskillige andre Lande.
Offuer samme Mand / haffuer en huer sig gandske  meget forundret / nu haffuer alligevel forneffnde  Doctor / effler at Predicken vaar fuldendt  / flittelig efterspurd / huor forneffnde Mand vaar at finde / oc der hand saadant haffde forfaret/gick  hand til hannem/oc endelige affhannem  vilde vide / huor fra hand vaar kommen / oc huor lenge hand sig der samme steds vdi Vinteren  haffde oppeholdet / huor paa hand haffuer meget beskedelige svaret oc sagt / at hand vaar en Jøde / fød oc Baaren til Jerusalem / Hans Naffn vaar Ahaswerus / aff Handverck vaar hand en Skomagere. Oc at hand Personligen haffde været nærverendis tilstede / der Christus bleff Kaarsfest  / oc brackt til døde / oc saaledis siden den tid forleden / vaar hand aff Guds Naade / ved Liffuet bleffuen oppeholden / oc mange fremmede  Land oc Stæder igiennem reist. Huilcket
hand met mangfoldige Omstendighed oc Vidnisbyrd  beviste / baade om sig selff / saa oc effterfølgendis  om Ghristo / Huorledis det sig met hannem  haffuer tildragen / fra det første hand bleff ført for Pilatum oc Herodem / indtil han blev Kaarsfest.
Oc beviste hand [dette] end da ydermere / end de Euangelister oc Historiske Skribenter vdi deris  Skriflfter formelder / dernest bekiender oc beviser  hand / huor mange Regimentz Forandringer  der haffuer sig begiffuet / Besynderlig vdi de Orientaliske Lande /vdi saa mange hundret Aar/ fra en tid til den anden. Vdi besynderlighed / hafuer hand ordentlige fortald /om Ghristi hellige Apostler/ huorledis en huer aff dennem haffuer leffuit/oc hvad hand paa det sidste haffde lijdt/ oc hvad Endeligt hand haffde bekommet.
Som nu forneffnde D. Paulus aff Eitzen / effter nødtørfft oc lyst (ja met stor forundring formedelst  saadanne Nye oc wtroendis Tidender / Huilcke icke tilforn haffde værit høret) allesammen  haffde vdhørt / haffuer h^and videre ombedet  hannem / at hand hannem saadant paa ny effter  all Omstendighed paa det flittigste vilde fortelle.  Paa det at hand diszbedre og grundeligere vidskab om denne Handel maatte bekomme / huor paa hand haffuer giffuet saadant svar? At
hand paa den tid / der Christusbleff Kaarsfest /vaar hand til Jerusalem / huilcken HERre Christum hand met de andre Jøder paa samme tid holde for en Ketter / oc icke andet troede eller viste / end hand vaar en aff Folckens forførere / oc haffde hand seet hannem Lifflig vdi egen Person /oc der hoss haffde hand med de andre Jøder paalagdt  sin yderste flid / hannem som it oprøriske Menniske at affskaffe oc forjage / for huilcken de paa den tid antoge hannem /Men der JEsus hans Sententz Endelig aff Pilato vaar affsagt / maatte de strax føre hannem forneffnde Skomagers huss for offuer / der Skomageren det fornam / gick hand hasteligen hiem til sit Huss / oc det kundgiorde  for hans Folck / paa det de oc Christum kunde see/huad hand vaar for it Menniske at de kunde høre hans tale.
Da dette vaar giort / haffuer Skomageren selff taget sit mindste Barn paa sin Arm / oc gick der met vden for sin Dør at staa / den HErre Christum  at beskue / I det den HERre Christus nu vnder det svare Kaars bleff her frem ført / bleff hand lidet stille staaendis op til forneffnde Skomagers  Huss at hvile sig / men der Skomageren det saae / skyndede oc dreff hand den HERre Christum hasteligen oc vdi vrede aff sted / oc sagde / hand skulde packe sig bort did som hand
hen hørde/huor yd offuer Christus hannem strax ansaa / oc sagde disse Ord til hannem: Jeg vil her staa oc hvile / men du skålt gaa indtil den yderste dag.
Paa disse Ord / nedersette Skomageren strax forneffnde sit Barn / oc kunde slet intet lenger bliffue der samme sted / men effterfulde Christum  hasteligen / oc saaledis haffuer seet / huorledis  hand endelige bleff Kaarsfest / Marteret oc ynckelige Dødet / oc der det vaar giort / oc fuldend  / haffuer det strax siunis Skomageren wmueligt  at være / at hand kunde gaa tilbage til Jerusalem  / haffde icke nogen tid været der i Staden  / ey heller seet hans Hustru eller Børn siden den tid / men haffuer wfortøffuit begynt at igiennem  reyse it fremmet Land effter det andet / som en arm oc bedrøffuit Pillegrim. Oc der hand en gang effter mange Aar vaare forløbne / vilde igien hiem Reyse til Jerusalem / fandt hand det slet Øde / oc Jammerlig forstørret at være / saa hand icke kunde see der samme steds / en Steen paa den anden / ey heller nogenlunde kunde kiende/ hues (o: hvad) der tilforn Herligt oc kosteligt  forhaande haffde været / hvad nu den Almectigste  Gud met hannem vdi sinde hafde / at hand hannem saaledis i denne Elendige Verden maatte omuandre / oc saa Elendelige sig lade beskue
/ kunde hand icke anderledis tencke / end maa vel skee / at Gud vilde haffue hannem indtil  den yderste dag til it Leffuendis Vidnisbyrd mod Jøderne. Paa det de Wtroendis oc Wgudelige  / skulle GHristi Død oc Pine ihukomme / oc dennem til plict oc bod igien omvende. For hans Person / saa oc ynskede hand gierne / at den Almectigste  Gud i Himmelen / hannem aff denne Elendige [Verden] oc Jammerdal vilde heden kalde.
Paa denne forneffnde beretning /haffuer hannem forneffnde Her Doctor Paulus aff Eitzen / met sampt Skolemesteren vdi Skolen til Hamborg / huilcken oc synderligen vel vdi Historier vaar belæsen oc forfaren / End nu til offuerflødighed oc bestandig grund atspurdt / om hues (o: hvad) sig haffuer tildraget vdi de Orientaliske Lande / siden Christi Fødsel oc Kaarsfestelse / huor paa hand strax / om atskillige oc megen gammel fremfaren handel / nocksom haffuer giffuet visz beskeden / saa at de selff maatte bekiende / all forneffnde hans tale / sandru at være / oc dennem  deroffuer icke nocksom kunde forundre / huorledis alting hoss Gud er mueligt / men Mennisken  wmueligt oc wbegrundeligt.
Hvad forneffnde Jødis Leffnet vaar anlangendis  / da holt hand sig meget stille oc stadig /
Talede icke meget mere / end hues mand hannem  atspurgte / naar hand bleff Gestebøden / haffuer hand lidet oc maadeligt ædet oc drucket  / hastede altid affsted / oc bleff icke lenge paa en sted / oc effter som hannem til Hamborg / Dansken / oc anden steds / er bleffuen Penninge foræret / haffuer hand icke meget meere / end 2 sk. ville anamme / huor vdaff hand dog strax iblant de Arme vddeelte / giffuendis der met tilkiende  / at hand ingen Penninge behoff haffde / Gud Almectigste vilde hannem dog vel forsørge / Thi hand haffde angret sine Synder / oc hues (o: hvad) hand wuitterlig haffuer giort / det haffuer  hand Gud affbeden.
Saa haffuer mand (all den stund offuer / hand sig til Hamborg / oc Dansken forholdet haffuer) icke seet hannem leedt / vdi huilcket Land hand er kommen / samme Lands Tungemaal haffuer hand brugt / oc der hand der det Saxiske Sprock haffuer tallet / kunde hand det saa vel / som hand haffde været en Indfød Saxe. Mange Folck vdaff fremmede Land oc Stæder / ere kommen til Hamborg oc Dansken at besee oc høre denne Mand / den meste part aff Almuen haffuer hafft denne mening / oc det did hentydet / at effterdi samme Jøde / icke alleniste gierne hørde Guds Ord / oc der om gierne talede / oc alleuegne met
synderlig Andact (saa vel som oc met stor Suck / naar Guds Naffn eller Jesus Ghristus bleffneffnd) sig ydmygede / og icke kunde fordrage nogen Sueren eller Bande / det maatte jo vdaff Guds Almectighed / ved samme Mand / noget synderligt  betydes og tilkiende giffuis / Oc der som hand hørde nogen svære ved Guds Marter / eller Pine / haffuer hand saare der offuer bleffuet forbittred  / oc icke met ringe Iffrighed oc Suck / saaledis sagdt. O du ælendige Menniske. O du ælendige Greatur / skulde du saa din HErre oc Guds Marter oc Pine saa slemmelig miszbruge / haffde du ligeruijsz som ieg / vdi egen Person seet / huor tung oc suur den HErre hans Såar oc Wunder vaar bleffuen hannem / for din saa vel som oc for min skyld / du skulle fast heller  lade giøre dig selff stor skade oc vee / end du forgæffuis saaledis skulle misbruge hans Hellige Naffn.
Dette forneffnde / haffuer Her D. Paulus aff Eitzen / vdi Sandhed / met all omstendighed / Trolig oc flittig til Slesswig fortald for mig oc mange got Folck flære / saadan Tale ieg oc siden den tid / haffuer hørt vdaff nogle andre mine gode  gamle bekiende / huilcke oc met Doctor Paulus  paa samme tid til Hamborg / haffuer hørt oc seet forneffnde Mand / vdi egen Person / Oc
at de vilde ydermere Vidne oc Bekiende forneffnde  Her D. Paulij Ord visse oc Sandru at være.
Anno 1575. Er Her Secretarius Christoffer Krausse / oc Magister  Jacobus aff Holsten / Legats  vijs / affærdiget til det Kongelige Hoff vdi Hispanien / oc siden der fra / oc til Næderland / formedelst Krigsfolckens betalning / som haffuer  tient hans May: der vdi Næderland / som nu forneffnde Legater komme hiem til Slesswig igien / haffuer de for bestandige Sandhed fortald  / at de haffuer seet den vnderlige Mand til Madril vdi Hispanien / vdi alle Skickelser / Leffuendis  Alder / Klædning oc Facter / saa oc vdi Person / oc at de selff Personligen haffuer talet met hannem / Oc at de met mange andre got Folck flere / baade Edel oc Wædel haffuer fornommet  / at hand paa den tid talede god Spanske.
Anno 1599. vdi Decemb. Maanet / er vdaff en Sandru Person aff Brunswig bleffuen skriffuet til Straszborg / at forneffnde vnderbar Mand skulle enda være til Wien i Østerrige vdi leffuende  Liffue / Oc haffuer hand den tid taget sig fore / at vilde forreyse der fra / ind vdi Polen / oc til Dansken / paa det hand ydermere kunde komme aff Polen / oc ind i Muskow / Men hvad
nu Forstandige oc Gudfryctige Menniske ville Tro om forneffnde begrædelige Person / det staar en huer fri fore / Guds Gierninger ere alligeuel vnderlige / wbegribelige oc wransagelige / oc kommer Dag fra Dag / jo lenger jo mere for Liuset / oc for den Yderste Dag bliffue de Aabenbarede  / Gud hielpe oss / at wi maatte staa aff Synden / oc Leffue hoss Gud til Evig tid / Amen. D. V. B.
Ghrysostomus Dudulæus Westphalus. Kilden til denne lille folkebog er sandsynligvis at søge i den førnævnte krønike af Matthæus Parisiensis. Den blev trykt i London 1571, og få år efter udkom en ny udgave i Ziirich (1586). Dette viser os, at » Historia major « må have fundet  mange læsere.
Sammenligner man skildringen af Kartafilus hos den engelske munk med den, som den slesvigske  doctor giver af Ahasverus, viser der sig en mængde lighedspunkter, der næppe kan skyldes  et rent tilfælde eller en mundtlig overlevering,  men må bero på et direkte literært lån. Kartafilus taler lidet, med dyb alvor og uden übesindige ord; Ahasverus holder sig ligeledes beskeden tilbage, taler ikke meget og kun, hvis man spørger ham.
Kartafilus nøjes med tarvelige klæder og tar-
velig levemåde, Ahasverus spiser og drikker med stort mådehold.
Kartafilus afviser alle gaver, man tilbyder ham; Ahasverus modtager i det højeste to skilling som almisse, og han bortgiver dem strax til de fattige. De håbe begge at blive frelste, da de jo syndede af uvidenhed.
Kartafilus omtales af Matthæus Parisiensis som et vidne på kristentroens sandhed (Christianæ  fidei  argumentum); Ahasverus skal indtil den yderste dag være et vidnesbyrd mod Jøderne. løvrigt har forfatteren til det tyske flyveskrift benyttet sin kilde med stor frihed, han har på mange måder ændret og udvidet den. Blandt de foretagne ændringer skal særlig en enkelt fremhæves. Kartafilus, der efter den engelske  krønikeskriver var dørvogter hos Pontius  Pilatus og derfor sandsynligvis en Romer, og som senere i dåben fik navnet Josef, er hos den tyske forfatter blevet en jødisk skomager i Jerusalem og har fået navnet Ahasverus. I overensstemmelse  hermed er hovedfiguren bleven delvis omdigtet, ligesom også forhånelsen imod Jesus har fået en delvis ny form og er bleven henlagt til via  doloris, den tunge vandring til
Golgatha. Hvem bogens forfatter er, vides iøvrigt ikke.
I slutningen nævnes en mystisk Chrysostomus Dudulæus fra Westphalen, men dette synes at være et fingeret navn. Paul von Eitzen, der jo anføres som hjemmelsmand, var allerede død, da bogen udkom.
Denne mand var en bekendt protestantisk teolog  og havde studeret i Wittenberg under Melanchton;  han blev præst i Slesvig 1562, tog sin afsked 1593 og døde 1598. Han deltog med en ikke ringe iver i sin tids teologiske fejder, og dette er rimeligvis grunden til at flyveskriftets forfatter har benyttet hans navn, ti flyveskriftet var ikke blot bestemt til underholdning, det var også et tendensskrift, der skulde bidrage til at virke for Jødernes omvendelse til kristendommen.
Som tendensskrift har bogen sikkert ikke haft nogensomhelst betydning; deri mod har den givet en gammel sagnfigur en ny skikkelse; og gennem den er kendskabet til den evige Jøde bleven spredt videnom. En ny væxtperiode i sagnets historie er dermed indtrådt.
111
FOLKEBOG OG FOLKETRO
Som alt omtalt vakte den tyske folkebog ved sin fremkomst den største opsigt. Den pirrede folks nysgerrighed og satte fantasien i stærk bevægelse.
Hvor kunde det også være anderledes?
Et menneske, der havde set Kristus og talt med ham, levede endnu. Et menneske, der havde begået  den næsten uudsigelige synd at forgribe sig på Frelseren, da han var segnefærdig under korsets  tunge byrde, vandrede om imellem os, med kainsmærket på sin pande. Aldrig havde man hørt noget så sælsomt.
Jerusalems Skomager blev fra nu af en almen kendt skikkelse. Høje og lave, læge og lærde interesserede  sig for ham. I løbet af det syttende og attende århundrede blev han genstand for talrige diskussioner. Man drøftede snart i fuldt alvor og med udfoldelse af stor lærdom, snart i en mere
uakademisk og spøgefuld form spørgsmålet om, hvormegen tiltro man kunde skænke Paul von Eitzens meddelelse. Nogle mente, at den nærmest måtte betragtes som en ren opdigtelse, andre anså  den derimod for et historisk dokument af den største betydning.
Ved Københavns universitet disputerede i 1733 C. Kildgaardom &gt; Fablen om den udødelige Jøde «; og lignende disputatser fandt sted ved mange andre  universiteter.
Etterhånden som tiden gik, voxede den evige Jødes poetiske historie. Den oprindelige fortælling  om ham udvidedes på mange måder, men især ved tilføjelsen af forskellige beretninger om hans tilsynekomst snart i en by, snart i en anden.  At gennemgå alle disse vilde blive for trættende,  da de ligner hverandre i høj grad og sjældent  fremby d er nogen virkelig interesse. Jeg skal blot anføre, at det sidste vidnesbyrd, man har, findes i en mormonsk avis »Desert  Neivs« for d. 23de september 1868. Her berettes, at Ahasverus fornylighavdebesøgten forpagter O'Grady i Mormonstaten.  Som tak for gæstevenlig modtagelse havde han foræret sin vært en i svinelæder indbunden  foliant, der indeholdtuddragafTalmud, og tillige — meget praktisk — et skriftligt bevis for, at han virkelig var den evige Jøde.
Der er også flere beretninger om bedragere og fantaster, som har udgivet sig for den evige Jøde. Iført gamle og pjaltede klæder stod de frem i byerne  og på landet og prædikede om Kristi lidelse og død, fortalte deres mærkværdige oplevelser og forkyndte verdens nære undergang. De havde i almindelighed let spil, og trods fængsling og forhør, der gjorde bedrageriet åbenbart, vandt de tiltro blandt menigmand. Yderst komisk er beretningen om en bedrager, som optrådte i Holland i 1623. Hans dragt betegnes  nærmest som tyrkisk; han var skaldet, havde et langt skæg og holdt i hånden en pilgrimsstav,  ved hvilken der hang en flaske. En dag kom han til Ypern, hvor portvagten på flamsk spurgte ham om hans navn og hensigten med hans rejse. Da han ikke svarede noget, blev det samme spørgsmål stillet til ham på spansk. Han svarede så: »Jeg er den evige Jøde«. Soldaten, der hed de Breyne, blev forbavset herover  og førte ham strax til dommeren van de Casteele,  der underkastede ham et forhør på spansk, og den fremmede fortalte nu den velbekendte beretning  om sit møde med Frelseren. løvrigt bad han om tilladelse til at måtte gå rundt i byen og tigge, som han havde gjort andre steder. Han fik tilladelse dertil og indsamlede mange rige gaver.
Ærkebiskoppen lod ham kalde til sig og indbyde  til sit bord, hvor han med stor færdighed udtrykte sig på italiensk, latin, spansk, fransk, engelsk og flere sprog; kun flamsk forstod han ikke, da han aldrig før havde været i Flandern. Den følgende dag blev han indbudt af en italiensk  kaptejn, hvis tjener var en gammel soldat. Denne fortalte, at den hemmelighedsfulde gæst sikkert ikke var nogen anden end en soldat ved navn Leopold Delporte. Det var en tidligere bekendt  af ham. De havde tjent sammen i Spanien i et regiment, som nu lå i Gent. Kaptejnen skrev strax til obersten for det angivne regiment og udbad sig nærmere oplysning. I mellemtiden var den foregivne Jøde trådt i forhold til sin værts datter Christine Verschuere, hvem han havde givet forskellige gaver og lovet ægteskab. Han fortalte hende, at han altid havde været gift, og at hans 123 de kone var død for tre måneder siden. Hans tidligere hustruer havde stedse ledsaget ham på hans rejser såvel til lands som til vands; de havde altid haft penge og aldrig behøvet at være bange for noget. Christine gik ind på at gifte sig med ham. En dag, da den fremmede var spadseret til en nærliggende by, indfandt en ung kone sig i Ypern. Hun spurgte efler den evige Jøde, og man viste
hende hen til det herberge, hvor han boede. Her fortalte hun værtinden, at hun var hans retmæssige  hustru, at hun var bleven gift med ham for tre måneder siden i Arras. Da han om aftenen vendte tilbage, før byportene blev lukket, modtog  hun ham med de ord: »Nu, kære mand, hvornår  har du i sinde at komme hjem? Du løb fra mig i Saint-Omer, hvor jeg måtte blive tilbage uden penge «.
Den fremmede vilde ikke kendes ved hende, hvorfor hun klagede sin nød til dommeren og fortalte, at den formentlige evige Jøde hed Pol Delporte.
Dommeren stævnede hende til næste dag at møde for rådsherrerne; og imidlertid indløb der fra regimen tschefen i Gent et brev, som bekræftede,  at den fremmede æventyrer var en deserteret  soldat.
Farcen endte desværre som en tragedie. En krigsret trådte sammen; det konstateredes, at den foregivne evige Jøde virkelig hed Pol Delporte,  og at han for tre år siden var deserteret fra et wallonsk regiment. Han blev dømt til galgen, og dommen fuldbyrdedes i hans tidligere regimentsby.
En søn, som Christine fødte, fik navnet Leopold.  Han blev senere bekendt under navnet Pol
Joodts (Jøden), og fra ham nedstammer familien Joodts i Ypern.
Denne beretning vidner både om folks lettroenhed  og om vort sagns udbredelse i begyndelsen  af det syttende århundrede.
Fortællingen om Ahasverus havde allerede på den tid vundet en vid udbredelse, og dens popularitet  voxede stadig.
Fortællingen blev kendt både i byerne og på landet overalt i Nordeuropa, og man var fuldt overbevist om, at Jerusalems Skomager stadig vandrede rundt her på jorden. I året 1604 mødte to franske adelsmænd ham på deres rejse til Henrik den 4des hof i Paris; nogle år senere så den retslærde Louvet ham i Beauvais, hvor han, omringet af børn, fortalte om Frelserens lidelseshistorie. 1613 var han i Moskou, 1633 i Hamborg, 1640 mødte to borgere fra Bruxelles ham i skoven ved Soignies, 1642 blev han set i Leipzig o. s. v. o. s. v. Der findes så mange meddelelser om hans pludselige tilsynekomst  og forsvinden, at han undertiden synes at måtte have vist sig samtidigt på to forskellige steder. I den anledning skrev en lærd og lettroende  Tysker ved navn Droscher en afhandling, hvori han for fuldt alvor søgte at bevise, at der i virkeligheden fandtes to evige Jøder, som vandrede
rundt til minde om Kristi død! Den mærkelige  bog hedder »De duobus testibus vivis passionis  Christi« og udkom 1668. Hvor populær vor sagnskikkelse var, og det i alle samfundslag, ses også deraf, at hans billede allerede i 1616 forhandledes ved markederne i Nordfrankrig, og i 1638 brugtes han som halv tragisk, halvt komisk balletfigur i et grotesk divertissement,  som opførtes ved en hoffest. En af de kupletter, som lægges Ahasverus i munden, lyder således:
Salamalec o Rocaha Yatan y a Tihilaca
Amati lieb its on bogh gros Et vonlust est fada voor os.
Dette mærkelige sprog, der vel nærmest er tænkt som tyrkisk eller hebraisk, minder i en betænkelig grad om Holbergs spætamdissimo  renkaalavet. 
Alt dette viser, hvor ivrigt man har studeret Paul von Eitzens beretning og hvor stor tiltro den fandt. Blaridt almuen på landet og i byerne vandrede den fra mund til mund og ændredes stadig på forskellig måde. Der tilføjedes efterhånden  mange nye træk, som yderligere kraftigt fremhævede Ahasverus' brøde og straf.
Jeg skal anføre nogle af de overtroiske meninger,  som i den nyere tid er bleven knyttet til Jerusalems  Skomager.
I Frankrig tror bønderne flere steder (Bretagne, Picardie), at han af stormvinden føres fra det ene land til det andet, han viser sig derfor kun under stærkt uvejr, og når stormen tuder, og regnen styrter ned fra himlen, korser de forfærdede bønder  sig og siger: Det er den evige Jøde, der drager forbi (c'est  le  Juif-Errant  qui  passe). I øvrigt understreges meget stærkt i fransk folketro  det hovedmoment i sagnet, at Jøden er udødelig, og der fortælles mærkelige exempler på, hvorledes han uskadt går gennem den stærkeste kugleregn. Hans usårlighed er meget drastisk fremstillet på nedenstående billede, der er hentet fra en fransk folkebog.
Det er dog særlig i Danmark at hans sagnhistorie  har udfoldet sig i frodig væxt. I Vestjylland fortæller man, at han bruger hundrede  år til at vandre verden rundt; i hans sko er der dannet et kors af søm med hoveder på, og når man ser det mærke på vejen, ved man, at Jerusalems Skomager har vandret der. Andre steder tilføjes der, at han har lov til at hvile sig en gang om året, den hellige Julenat; thi da er der fred på jorden. Finder han så en plov
ude på den vilde mark, sætter han sig på den. Men efter en sådan plov, som han har siddet på, voxer kun ukrudt op, intet korn. Derfor må ingen plov stå på marken Julenat.
Alt hvad han rører ved, bliver forbandet som
han selv, og overalt fører han forbandelsen med sig. Nogle fortæller, at han er begyndt at søge ind i kirkerne under gudstjenesten; det er dog kun af nysgerrighed ; thi han tror endnu ikke på, hvad dér bliver forkyndt.
Om hans ydre meddeler en af dem, der har set ham, at han formedelst alderdom er svundet således  ind, at han ikke er større end en sort høne,
og at der gror mos på hans klæder og i hans hår.
løvrigt existerer der forskellige mer eller mindre  udførlige beFetninger om hans besøg rundt omkring i vort land. Et par af dem skal her anføres.
— En mand i Høgild, Sønder-Resen sogn, mødte en aften på vejen en gammel mand, hvis hat var mosgroet, og hvis klæder var yderst hullede  og hist og her sammenrimpede med uldgarn. På mandens spørgsmål: Hvor har Du hjemme? svarede han: Hvor jeg kommer! Det var sikkert Jerusalems Skomager.
— For mange år siden kom han over ved Sønderborg  færgested. Han så meget gammel ud, og hans klæder var helt overgroede med mos. Da man vilde byde ham lidt at vederkvæge sigjså, svarede4rattt—
— Engang kom en langskægget, gammel mand med stav i hånd og pose over ryggen vandrende hen over Tranholm mark ned til Hallesø. Da han kom til våndet, stansede han ikke og drejede ejheller  af tilside, men steg ned i våndet, så at søen tilsidst skjulte ham. Dog kom han strax igen vandrende  op på den anden side ved gården Halle. Da man havde set dette, kendte man, at det havde været Jerusalems Skomager. Jeg skal slutte med at anføre en kortfattet, men karakteristisk jysk genfortælling. Den lyder således:
— Vorherre kom engang og stod til stød ude ved et hushjørne ; det var en skomager, dér boede, og det kunde han ikke lide, så kommer han ud og genner ham væk. Så pålægger Vorherre ham, at han for eftertiden, så længe verden står, skal vandre omkring uden mad og uden leje fra land til land. Det sidste en hørte snak om ham, da var han på veje nord på, men han kom ikke til Jylland  den gang, det blev ham vel for koldt, da vinteren stundede til.
Man vil have lagt mærke til, at enkelte punkter i de overtroiske meninger, som i den nyere tid findes knyttet til den evige Jøde, kommer i modstrid  med hvad der berettes i den gamle folkebog.  Her fortælles der jo, at han aldrig bliver
mere end hundrede år, og at han forynges, hvergang  han har nået denne alder; i følge dansk overtro, der intet kender til denne foryngelse, er han nu så ældgammel, at han er skrumpet ind til omtrent ingenting.
Sådanne uoverenstémmelser mellem den ldre  og yngre tradition er ret almindelige. Folkebogen  lader ham således aldrig eje mere end to skilling, men vi har en tysk fortælling fra omkring år 1800, der beretter, at han på den tid viste sig på markedet i Frankfurt. Her købte han en kjortel, som han betalte med en gammel guldmønt  fra kejser Tiberius' dage. Da købmanden vægrede sig ved at modtage den, svarede Jøden, at den var præget i Rom for over 1400 år(!) siden,  og at han dengang havde fået den dér. Interessen for Jerusalems Skomager er endnu ikke død i Danmark. Julius Strandberg, der i en
lang årrække har forsynet soldater og tjenestepiger  med litteratur, snart spøgefulde eller alvorlige  viser, snart prosaiske beretninger om allehånde  mærkelige tildragelser, har også blandt sine forlagsartikler et lille skrift med følgende titel:
Den gamle Historie om Jerusalems Skomager eller Den evige Jøde, der ikke kan dø, men maa vandre rastløs om i Landene indtil Verden forgaar
til Straf fordi han bortviste Frelseren fra sin Dør, da han vilde hvile sig paa Vejen til Golgatha.  Pris: 10 Øre. Kjøbenhavn. — Jul. Strandbergs  Forlag og Tryk. Faas i Boghandelen, Holmensgade  Nr. 18. Bogen indledes med forskellige historiske og opbyggelige. betragtninger over Kristi liv og lidelse.  Derefter fortælles den jødiske skomagers uheldsvangre møde med Frelseren. Dennes dom lyder: »Jeg vilde standse for at hvile; du nægtede det. Fra i dag skal du vandre rastløs om uden hvile, uden mål til jorderiges undergang. « Beretningen om Jødens vandringer synes nærmest  at være fri fantasi. Hvert hundrede år har han lov til at hvile sig og beder da om ly i det første hus, han kommer forbi. Han modtages altid  med stor gæstfrihed, men forbandelse hviler over det hus, hvori han har sovet, som forbandelse  hviler over hans gaver; sygdom og sorg bliver deres lod, som tåger imod ham. Han kom til en hytte i Bøhmen; og »det sprog han talte var ikke bøhmisk, ikke slavisk, og dog kunde hyttens beboere forstå det«. Han søgte ly hos en skovbetjent i Sydfrankrig og hundrede år efter hos en borgherre i Skotland; fortvivlelse og rædsel fulgte overalt hans spor. Værst gik
Bind 11.
4
det dog i Danmark; hertil nåede han 1350, og hans følgesvend var den sorte Død. Der findes flere tilsvarende folkelige bearbejdelser  af den evige Jødes historie. De dukker frem i forskellige lande til forskellige tider, men frembyder i almindelighed ikke nogen større interesse. Jeg skal dog ganske kort omtale een af dem, nemlig den spanske » Historia del Judfo Errante« (Madrid 1819), da forfatteren eller rettere  bearbejderen Luis Fris Ducos på en mærkelig  måde har benyttet Ahasverus som talerør for sit had mod Spaniens arvefjende, Napoleon. løvrigt er det en ret tarvelig, på sine steder ganske  tåbelig bog. Ducos omtaler i sin indledning de mange beretninger  om den evige Jødes tilsynekomst, men han tilføjer, at han tror, det hele er en røverhistorie.  Da imidlertid den evige Jøde altid har kunnet fortælle, om hvad der har tildraget sig i verden siden Kristi dage, vil han dog genopfriske hans historie og lade ham »rejse til St. Helena for at høre af selve Napoleon Bonapartes mund beretningen  om de misgerninger, voldshandlinger og grusomheder, som samtiden har været vidne til, og som mange har været et sørgeligt offer for«. Bogen er tilegnet »den heltemodige befolkning  i Madrid, som med rette kan rose sig af at
have givet hele Europa et exempel ved at være den første til at afkaste det trykkende åg« . Bogens indhold er i korthed følgende. På Leipziger-messen  1 763 traf fire unge mennesker sammen,  en Tysker, en Franskmand; en Englænder og en Italiener. De morede sig med at betragte de mange forskellige fremmede, som færdedes på markedet, og de mærkelige typer, som fandtes  imellem dem. I reglen kunde de se, til hvilken  nationalitet eller stand de fleste hørte. Tilsidst  så de et umenneske, der var klædt omtrent som en tarvelig tysk borgermand, men hans ansigt  og hele hans ydre var så mærkeligt, at de forundret stod stille, og det var dem ikke muligt at gætte, hvilken nation han tilhørte. Han gik med raske skridt, men så sig stadig om med stor opmærksomhed. Han syntes at være omtrent et halvt hundrede år gammel. Hans ansigt var ikke grimt, men yderst ejendommeligt; han var middelhøj  af væxt og kraftig af legemsbygning, og han bar ingen prydelser af nogen art. De fire unge  mænd fortabte sig i formodninger, om hvem den sære fremmede kunde være; men det var umuligt for dem at gætte det. De gik da hen til ham, og tyskeren spurgte ham, hvad landsmand han var. Han svarede på korrekt  tysk, at han ikke var fra Tyskland. De tre
4*
andre rettede derefter det samme spørgsmål til ham, hver på sit sprog, og han svarede hver af dem på hans eget sprog. Tilsidst fortalte han dem, hvem han var: Jeg er Jøde, min fødeby er Jerusalem. Det er nu 1763(!) år siden, at jeg forlod  den for at begive mig på en rejse, som varer ved endnu. I har sikkert hørt tale om den evigt vandrende Jøde? Jeg hører til Naftalistammen, og mit navn er Ahasvero. Jeg er født i året 3992 efter verdens skabelse o. s. v.
Han fortalte derpå, hvorledes han engang som otteårs dreng så tre konger komme ridende fulgt af et glimrende følge med mange slaver og kameler;  at de måtte være konger, så han dels på deres kostbare dragter, dels på deres insignier og diademer, som ganske lignede dem, kong Herodes  bar. De spurgte ham om vejen til Bethlehem,  og han førte dem til den lille by, hvor de så barnet, som man kaldte Jødernes konge. Ahasvero vendte derefter tilbage til Jerusalem,  hvor han fortalte, at han havde set Jødernes konge. Dette hørte Herodes; han lod ham strax kalde til sig og spurgte ham om, hvad han havde  oplevet på vejen til Bethlehem. Så snart han udtalte ordene : Jødernes konge, f6r Herodes op som rasende, &gt;og således blev jeg den ulykkelige,  men uskyldige ophavsmand til det frygtelige
barnemord i Bethlehem Jeg så Kristi indtog  i Jerusalem nogle dage før hans død. Jeg kendte forræderen Judas, og jeg havde det uheld at være hans ven. Jeg har set Jesus arbejde som tømmermand på det kors, på hvilket han senere skulde lide døden. «
Herefter følger beretningen om hans møde med Frelseren på vejen til Golgatha og forbandelsen. Cavallieros, mine herrer, sluttede Jøden, således  lyder min historie; og nu må I afsky og foragte  mig. Endnu har jeg dog tilbage at fortælle Jer nogle af de mange og mærkelige begivenheder,  som har tildraget sig iverden siden den tid, og som sikkert vil interessere Jer. «
Han begynder da at fortælle de fire unge mænd noget af, hvad han har set og oplevet på sine hundredårige rejser. — Det former sig til et helt lille repetitionskursus i verdenshistorien. — Men pludselig standser han, forsvinder fra sine tilhørere  og dukker op nede i det stenede Arabien! Her hører han om devoldsomme omvæltninger, som i begyndelsen af det nittende århundrede rystede Europa, og han beslutter at rejse til Paris.  Han træffer dér en gammel mand, der sætter  ham ind i forholdene og belærer ham om, at ophavsmanden til alle ulykkerne var »en afskyelig  Korsikaner, der hedder Bonaparte «. Nu
er han, Gud ske lov, gjort uskadelig, og han sidder  fangen på St. Helena.
Billede fra Nancy (1816).
Jøden rejser da strax til St. Helena, hvor han får en samtale med Napoleon, der beredvillig
meddeler ham alle sine oplevelser. Da han sluttede,  sagde Jøden: &gt;Jeg var kommen hertil for at søge et menneske, en helt, men jeg har truffet et uhyre*, og med disse ord begav han sig atter på vandring, og han vandrer endnu. Ducos bog, som her er bleven refereret i korte træk, er intet originalt arbejde. Den er en ændret og udvidet bearbejdelse af et fransk lejlighedsskrift,  som udkom 1816 i anledning af hertugen af Berry's bryllup, og som havde til formål at stille Napoleon i et hæsligt lys og forherlige Bourbonnerrie.
IV
GAMLE GADEVISER
/^ adeviselitteraturen omsætter samtidige vi begivenheder i vers. Den behandler skibsulykker  og mord, krigsbedrifter og jordskjelv, og den besynger Ole Kollerød med samme oprigtige  deltagelse som en Dreyfus. løvrigt præges den gærne af en vis vammel sentimentalitet og megen falsk patos; sprogeteruudviklet og rimene dårlige. Men bag al denne tarvelighed skimter man undertiden en så troskyldig naivitet, at den rører i sin kejtede übehjælpsomhed og virker forsonende.
Gadeviselitteraturen går langt tilbage i tiden. I Frankrig florerede den allerede paa renæssancetiden  og spillede en ikke ringe rolle under religionskrigene  og de mange indre politiske stridigheder.  Hos os er den fremstået betydelig senere og har spillet en langt beskednere rolle.
Gadevisen vælger kun aktuelt stof ; derfor kunde Jerusalems Skomager, der jo var meget populær  i det syttende og attende århundrede, ikke undgå sin skæbne. Der blev digtet og sunget viser om ham i Frankrig og Belgien, i England og Danmark.
Den danske vise skriver sig rimeligvis fra begyndelsen  af det attende århundrede. Nogen nøjagtigere angivelse er ikke mulig, da de ældste tryk alle er » prentet i dette år«. Den synes at have nydt en ikke ringe yndest og har været kendt over hele landet. Pastor Blicher i Randlev har i det gamle tidsskrift »Iris«, for året 1796 meddelt en morsom samtale, som han havde med en jysk bondekone om denne vise. Han skriver følgende:
— Jerusalems Skomager kender Alle (her) af Renomée og Mange af egen Læsning. — Jøsses! Faar! spurgde mig forleden en Kone meget alvorlig  — æ han et reie te? Faa Som saje næj, aa a sæjer jou. — Jeg forsikrer Jer i al Sandhed, at det er bar pure Digt. — Aa! de kad a slet et trou. A hå kund en udenad sien a var en beth jæn : En Skomager har jeg været Boet i Jerusalem; Christus haver jeg vanæret, Var en Gudsbespotter slem. —
— Hold, holdl jeg hører nok, I kan den. Rasmus Nyerup, der anfører denne udtalelse i sin bog om den danske almues morskabslæsning,  tilføjer:
— Det var skade, at hr. Blicher bad konen holde inde; thi ellers havde vi nu kunnet læse det hele poem; men på den anden side kan man med føje påstå, at derved er intet stort tabt, da det første vers noksom antyder nyhed, flovhed og usselhed.
Denne tilføjelse er fra 1816. Et par år senere kom R. Nyerup i besiddelse af den vise, han fordømte  saa hårdt, og han udgav den i første bind afsine » Danske Viser « (1821). Visen er senere bleven optrykt adskillige gange og har bevaret sin yndest lige til vore dage. I 1880 sendte en jysk læge miget aftryk, som han havde fundet hos en bonde. Det var opklæbet på karduspapir og havde været ophængt påvæggen.  I midten findes et romantisk udseende billede  af den evige Jøde. Han holder det kristuslignende  hoved bøjet og synes at kæmpe sig frem mod storm oguvejr. Hans lange, sorte hår stritter bagud. Hans kappe flagrer vildt; hans ben er nøgne. Omkring dette billede er visens text anbragt  som ramme. Lægen, der sendte mig dette morsomme tryk, tilføjede, at børnene i huset
kunde visen udenad. Jeg meddeler den her i ordret aftryk:
Jerusalems Skomager efter en svensk tegning.
En sandfærdig Beretning om Jerusalems Skomager,  Hasverus kaldet, som nu over atten hundrede  Aar har vandret af et Land i et andet, og
efler Beretningen skal være seet i Sverrig og med det første er forventendes til vore Lande.
See herhid, o christen Øie, Bøi dit Øre og hør til, Mærk ogagt for Alting nøie, Hvad jeg dig fortælle  vil, Jeg vil intet gaa forbi, Men for dig bekende  fri, Alt mit Levnetsløb og Maade; Bed Gud om hans Aand og Naade.
En Skomager har jeg været, Boed' i Jerusalem, Christus haver jeg vanæret, Var ret en Bespotter slem; Jeg ei Medynk spørge lod Over det uskyldig  Blod; Derfor maa jeg nu omvandre, Mig til Straf, til Speil for andre.
Da vor Christus, Frelser kjere, Var fordømt til Korsets Træ, Og af Staden maatte bære Korset sit, hvad monne ske? Frelseren blev trætogmat, Som var rundenom besat Med de skarpe Dødens Pile; Ved mit Huus han vilde hvile.
Jeg stod med et Barn paa Arme, Som umyndig var og spæd, Raabte høit, ja ret af Harme : Bort med den Misdæder leed! Pak dig fra mit Huses Dør, Hen at lide som dig bør. Du har været en Forfører Og blandt Folket en Oprører.
Ingen Medynk var at finde, Han utrøstet maatte gaa; Ja mit ganske Huusgesinde Raabte: Hen til Golgatha, Pak dig hastig med en Fart, At vi der paa Jødisk Art, Dig paa Korset kan vanære, Som du paa din Ryg maa bære.
Christus derpaa sigomvendte,Sagde : du o Jødemand,  Du skal indtil Verdens Ende Vandre om i alle Land; Ja, indtil den sidste Dag Skal du vandre  med storPlag', Uden Hvile/uden Leie, Gjennem  mange vildsom Veie.
Jeg mig derpaa straks forføied' Hen til Golgatha med Hast, Og saae der, hvad Ghristus døied', Førend  at hans Hjerte brast. Jeg mig for mit Bryst maa slaae: Lad mig, Gud din Naade faae! Jeg er Vidne til alt dette, Aldrig skal jeg det forgjette. Derfra strax jeg monne gange Uden Penge, uden Mad, Og min Vandring saa anfange, Gud veed jeg var lidet glad. Jeg ei maatte komme hjem Til min Stad Jerusalem, Med mit Folk der Afskeed tåge, Eya! det var at beklage.
Jeg har siden maattet vandre Af et i et andet Land; Jeg har ogsaa, frem for Andre, Fundet Herrens kraftig' Haand ; Mangengang i Mulm og Mørke, Udi vildnest' Skov og Ørk, Iblandt grumme  Dyr og Løver, Hvoriblandt jeg ofte svæver. Jeg har været i Britanien, Ja, i Polen, Russers Land, Udi Frankrig og Hispanien, Ja, i Preussen,  Grækenland, Udi Tydskland og Stettin, Kracov,  Dantzig og i Wien, Ja, i Rostok, Wismar, Hamborg, I Chaldæa og i Strasborg. Udi andre Stæder, Lande, Som jeg ei opregne kan, Har jeg været; hver maa sande, At min'
Sandser, Hu, Forstand I saamange hundred' Aar Svækkes og nu stille staaer, Jeg maa og i Danmark  vandre; Gud mit Løb engang forandre.
Jeg har udi Norges Rige Maattet taale Frost og Kuld, Over høie Bjerge stige, Angest, bange, sorrigfuld.  Sverrigs Rige jeg ogsaa Dette Aar beskue maa; I Stokholm, Hovedstaden Er jeg seet af fleer paa Gaden.
Mine Klæder gamle ere, Over atten hundred' Aar, Penge maa jeg ikke bære; Af Guds Forsyn Alt jeg faaer, Jeg fornøiet er i Gud, Han min Synd vil slette ud, Og mig til sin Himmel tåge, Efter disse Jammerdage.
Denne vise er en » poetisk* omskrivning af hovedmomenterne  i den gamle folkebogs beretning. Den er et mærkeligt vidnesbyrd om, hvor populær  Jerusalems Skomager har været iblandt os, om den store interesse, hvormed almuen omfattede  den nyopdukkede sagnfigur. Men nogen litterær  betydning har den ikke, og dens æstetiske værdi er det bedst ikke at tale om. Den er kun at betragte som et kuriosum.
I Frankrig er forholdene anderledes. Her har vi flere viser, og af disse er den yngste ikke uden litterær værdi. Den skriver sig rimeligvis fra den sidste halvdel af det attende århundrede og blev
Fransk træsnit fra det attende århundrede.
hurtig en af de mest populære viser i Frankrig; den yarlænge kendt og yndet i allesamfundslag; i vore dage høres den vistnok kun på markeder og ved andre folkeforlystelser. »La complainte du Juif Errant* besynger hans optræden i Bruxelles omkring 1774. Den begynder  med de ofte citerede linier:
Est-il rien sur la terre Qui soit plus surprenant
Que la grande misere
Du pauvre Juif-Errant!
To borgere fra byen møder paa landevejen en mærkeligt udseende mand; han bærer et langt skæg, en fremmedartet dragt og et stort forklæde.  Af nysgærrighed tiltaler de ham ; de beder ham stanse og drikke et krus øl med dem i en kro. Han afslaar det i høflige ord, idet han siger, at han aldrig maa stanse og aldrig sætte sig ned:
Messieurs, je vous proteste Que fai bien du malheur,
Jamaisje ne m' arrete
Ni ici, ni ailleurs;
Par beau ou mauvois temps, Je marche incessamment.
De udspørger ham da om hans navn og alder, idet de bemærker, at han ser ud til at være mindst
hundrede år. Han svarer sagtmodig, at han snart er atten hundrede år gammel, at han hedder Isaac  Laquedem, og at han nu for femte gang vandrer jorden rundt:
Oui, c'est moi, mes enfants, Qui suis le Juif errant.
Han fortæller derefter om sit omflakkende liv. » Mange farer har jeg udstået, men døden går af vejen for mig. Jeg ejer hverken gods eller guld, min hele formue er fem sous«.
Disse fem sous er blevet benyttet i en parodi fra 1805 på den gamle complainte, hvor det hedder:
Je donnerais tout mon quibus pour monter dans un omnibus; mais cinq sous ne suffisent plus: c'esl six que réclame
un cocher sans åme!
De to borgere lytter opmærksomt; de havde altid  troet, at det kun var en fabel, hvad man fortalte  om den evige Jøde, nu hører de, at det er sandhed, og de beder ham fortælle dem noget om den brøde, der medførte så hård en straf:
Vous étiez done coupable De quelque grand péché,
Bind 11. 5
Pour que Dieu tout aimable Vous eåt tant affligél
Han etterkommer strax opfordringen, fortæller om sin hårdhed mod Kristus og dennes strænge ord:
Tv marcheras toi-méme Pendant pins de mille ans;
Le dernier jugement Finira ton iourment.
Derefler tåger han afsked med borgerne, takker dem for deres høflighed og skynder sig bort. Ved siden af denne complainte, der, som alt sagt, har været kendt og sunget i den største del af Frankrig, særlig dog i de nordlige provinser, må også anføres en bretonsk vise. Den evige Jøde er vel kendt i Bretagne, hvor hans skæbne omfattes med levende interesse. Hans billede finder man ophængt på væggene i bøndernes huse ved siden af katolske helgenbilleder, og en lang og mærkelig  vise {guérz) er skrevet om hans æventyrlige omflakken.
Da visen omfatter 180 vers, bliver der ikke plads til at analysere den her; kun skal jeg gøre opmærksom på den ejendommelighed, at Jøden ikke besynges under navnet Ahasverus, der synes fuldstændig ukendt i Bretagne, men under navnet
 Boudedeo, der utvivlsomt er det samme som det italienske Buttadeo.
Den engelske ballade om The Wandering Jew stammer rimeligvis fra begyndelsen af det attende  århundrede. Den blev udgivet af Percy i anden del af hans »Reliques« (1765) efter et gammelt  flyveblad trykt med gothiske bogstaver, men fremby der iøvrigt ingen videre interesse; ligesom den danske vise er den i alt væsentligt en omskrivning i bunden stil af enkelte steder i den gamle folkebog.
5»
v
SAGN OM BUTTADEO
IVestevropa dukker den evige vandrer frem under navnet Kartafilus i det 13de rhundrede.  Fortællingen om ham synes dog ikke at have været meget kendt i middelalderen; først efter renæssancen vinder den udbredelse gennem  Paul von Eitzens beretning, hvor Kartafilus omdøbes til Ahasverus, der hurtig bliver en af de mest populære sagnskikkelser i Nordevropa. Hvad de sydevropæiske lande angår, har det længe været en almindelig antagelse, at den evige Jøde var ganske ukendt der. Dette er imidlertid en vildfarelse. Nyere undersøgelser, især af Alessandro  d'Ancona og S. Morpurgo, har godtgjort, at kendskabet til ham var meget udbredt, særlig i Italien.
I forskellige gamle italienske texter omtales gentagne gange en person ved navn Giovanni Buttadeo. Han anføres i ordsproglignende vendinger
som exempel på et menneske, der har nået en overordentlig høj alder.
Digteren Cecco Angiolieri, der af en eller anden ikke fuldt opklaret grundvar opfyldtafen brændende  forbitrelse mod sin fader, skriver i en af sine sonetter: »Det voldsomme og forfærdelige had, jeg med rette nærer til min fader, vil lade ham leve længere end Buttadeo.«
Den italienskfødte retslærde og moralist Philippe  de Novare, der skrev på fransk, bemærker omkring 1250, at skulde han kunne tilendebringe  det litterære arbejde, han havde påbegyndt,  måtte han leve længere end selve Jehan  Boutedieu. Dette er det ældste vidnesbyrd, vi har om denne sagnskikkelse.
Navnet Buttadeo synes let at analysere. Det må være en sammensætning af butta, bydeform af buttare, og Deo; det betyder altså »slå gud« eller »den som slår (puffer til) gud« og er således  en meget malende benævnelse.
At man i middelalderen forstod ordet på denne made fremgår med sikkerhed af et sted hos Dantes samtidige, den berømte astrolog Guido Bonatti (smlg. Inferno XX 118 ff.). Han skriver i anledning af en mand, som han havde truffet år 1223, og som påstod at have levet på Karl den Stores tid :
»Det fortaltes dengang, at der fandtes et andet menneske, som havde levet på Kristi tid og kaldtes Johannes Buttadeus, fordi han havde skubbet til Herren, da han førtes til Golgatha. Og Herren sagde da til ham: Du skal vente på mig til jeg kommer . . . Denne Johannes kom igennem Forli på vejen til Santiago i året 1267 efter Kristus. «
Fra de følgende århundreder har vi flere beretninger  om, at denne Giovanni Buttadeo har vist sig snart et, snart et andet sted i Italien. Meget morsomt fortæller den sienesiske historieskriver  Sigismondo Tizio, at han i året 1400 besøgte  Siena, og da han her så det billede, som Andrea Vanni lige havde malet af Kristus med korset, erklærede han, at han aldrig havde set et billede af Frelseren, der lignede bedre.
Endnu i vore dage vandrer Giovanni Buttadeo rundt i Italien ; det er særlig i omegnen af Venezia,  at han viser sig. Også i Alpeegnene er han godt kendt. Her varsler uvejr og storm om hans tilsynekomst; i andre egne kommer han ganske stille og frygtsom som en fattig forkommen  tigger.
Hos Giuseppe Pitré læses følgende: Folkene i landsbyen Salaparuta ved meget at fortælle om Buttadeo. Den yngste datter af en
bonde, Antonino Cascio, har berettet følgende, om hvorledes hendes fader mødte ham udenfor
byen:
Fransk billede fra Épinal.
&gt;Det var engang ved vintertid; min fader Var ude i Scalone og var gået ind i en butik for at varme sig. Så kom der en mand ind, der ikke
var bondeklædt. På hans buxer var der gule, røde og sorte striber ligesom på hans hat. Min fader blev bange for ham. Hvem kunde den mand vel være? — Bliv ikke forskrækket, sagde den fremmede. Jeg hedder Buttadeo. Min fader kendte navnet og bad den fremmede om at sidde ned og fortælle sin historie. Men Buttadeo kan ikke sidde rolig ned, da Gud har dømt ham til at vandre uafladelig, og mens han fortæller, går han rastløs frem og tilbage. Ved afskeden gav han min fader en from mindegave, fem bønner til Kristi guddommelige højre hånd og en til den venstre.
I Buttadeo har vi en ny type for vor sagnfigur. Han minder mest om Kartafilus. Han er som
denne en stille og from mand. Han fører tilnavnet  Guds tjener (servo  di  Dio) og er øjensynlig en ivrig katolik.
Med Kartafilus har han også det fælles, at han næppe er Jøde. Såvidt mig bekendt findes der ikke i de gamle texter nogen som helst antydning af hvilken nationalitet, han tilhører.
Spørger man om, hvorfra han stammer, er det umuligt at give noget sikkert svar på dette spørgsmål. Vi ved kun, at fortællingen om ham var kendt i Italien i det 1 3de århundrede, men længere tilbage kan vi ikke nå med sikkerhed.
Det er dog værd at lægge mærke til, at den første  hentydning til Giovanni Buttadeo findes hos Philippe de Novare, som i en lang række af år boede i Orienten, (hans virksomhed var særlig knyttet til Cypern). Man kommer derved ganske uvilkårligt til at opstille den formodning, at fortællingen  om ham er kommen til Italien øst fra, at den stammer fra Palæstina, og at det er korsfarere  og andre, der har bragt den til Evropa. Som en støtte for denne formodning skal anføres  nogle linier af en endnu uudgivet vej leder og fører for pilgrimme i det Hellige land (liber  terre  sancte  Jerusalem). I manuskriptet gives en skildring af forskellige hellige steder og bygninger  i Jerusalem, særlig gennemgås hele via  doloris   og de minder, som knytter sig til den. Efter at Simon af Kyrene er omtalt, nævnes Judas' hus, og derefter fortsættes: længere borte findes et andet sted, som folket kalder . . . (navnet mangler),  det var dér, hvor Johannes Buttadeus skubbede  til Kristus, da han bundet gik i døden, og hånende sagde til ham: gå videre, gå og dø. Kristus  svarede ham: jeg går videre for at dø, men du skal ikke dø før på Dommens dag. Af dette sted synes det at fremgå, at sagnet om Buttadeo også var kendt i Jerusalem, og dér var bestemt lokaliseret. Manuskriptet, hvori noten
findes, stammer fra det 14de århundrede; vi står altså her overfor et vidnesbyrd, der er omtrent hundrede år yngre end Guido Bonatti's. Denne omstændighed behøver dog ikke at være af nogensomhelst betydning med hensyn til bestemmelsen  af det virkelige tidsforhold imellem de to fortællinger. Der er jo ikke megen sandsynlighed  for, at sagnet skulde være vandret fra Italien til Palæstina; det modsatte er langt sandsynligere.  Til slutning skal jeg anføre et ejendommeligt sagn om Buttadeo, som i vore dage fortælles i Siena. Der tror man, at han lever dybt under jorden, og lytter man til, kan man høre lyden af spadestik; han er nemlig altid optagetaf at grave, og for hver dag graver han sig dybere og dybere ned i jorden; den dag han kommer igennem jordskorpen vil han styrte ned i Helvede. Denne Buttadeo har kun navnet tilfælles med ham, vi har behandlet i det foregående. Det sienesiske  sagn har i virkeligheden intet at gøre med den evige Jøde, det er kun en omformning af legenden om Malcus, som senere skal behandles.
 VI EN ITALIENSK ÆVENTYRER
Vi har i den ældre italienske litteratur et yderst mærkeligt dokument, der viser, at troen på Buttadeo's existensvar almindelig i det femtende århundrede, i alt fald i enkelte egne af Norditalien.  Her vandrede en æventyrer rundt og spillede med stor kunst rollen som Giovanni Buttadeo. Han trådte i nærmere forbindelse med enmandvednavnAntonio diFrancesco d' Andrea, i hvis hus han gentagne gange opholdt sig, og hvor han blev behandlet med den største ærbødighed, Denne mand har skrevet en udførlig beretning om sin gæsteven, om hvis autencitet han ikke nærede den ringeste tvivl.
Beretningen indeholder mange mærkelige enkeltheder,  og den giver et interessant indblik i italiensk liv i den første tredjedel af det femtende
århundrede. Jeg gengiver den derfor her i en nogle steder lidt forkortet oversættelse. — Til ære for og forherligelse af den almægtige, treenige Gud, Fader, Søn og Hellig Ånd, og Marie, den altid jomfruelige og hele det himmelske hof i Paradiset vil jeg arme synder, eller rettere, jeg grove, forhærdede og vanartede synder her i denne bog berette om en af de vidunderligste begivenheder, som maske aldrig nogensinde nogen  af dem, der nu lever, har hørt eller set mage til. Og det er med stor frygt og bæven, at jeg har grebet pennen for at skrive og berette om disse ting, der er så sælsomme, at folk knap vil fæste lid til dem. Men jeg er frimodig, og jeg påkalder  Gud og hans Hellige som mine sande vidner, ogydermere nogle, som endnu lever, som har set noget af det, jeg vil fortælle. Og deres navne skal blive nævnede efterhånden som der bliver anledning til at nævne dem.
Jeg har hørt fortælle, hvorledes en mand, der kaldes Giovanni  Votaddio eller Giovanni, Guds tjener, (servo  di Æ/o) i årene mellem 1310 og 1320 kom til disse egne af Italien, som han gennemrejste;  og mange gamle folk, med hvem jeg har talt, sagde, at de havde set ham og talt med ham. Blandt disse var der også en gammel troværdig mand, der altid havde ført et fromt liv, Bartolo
di Jacopo fra Faena i nærheden af Firenzuola; han fortalte, hvorledes den omtalte Giovanni, Guds tjener, havde hvilet sig i hans hus i Borgo a San Lorenzo; og han fortalte ham mange hemmelige  ting om sit liv, som, foruden ham, kun Gud kunde vide; og der var mange andre gamle, som fortalte, at de havde set ham, og som vidste at berette mange vidunderlige ting om ham. Siden den tid har ingen hørt eller set noget til ham her på disse egne. Og således vandrer han hele jorden rundt, og jeg finder, at det varer omtrent hundrede år, inden han atter vender tilbage til det samme sted; herom skal jeg senere fortælle i denne bog.
Nu har jeg at berette om Giano di Duccio di Sergialdo, der hørte hjemme i Bologna. Nogle af hans fjender havde truet ham med at sulte ham ud, så han skulde blive nødt til at spise sine egne børn; da denne trusel gjorde ham bange, tog han ophold i Borgo a San Lorenzo. Efler et års forløb mente han at kunne vende tilbage til Bologna uden fare. Ved juletid 1411 rejste han fra Borgo sammen med min kødelige broder Andrea di Francesco d' Andrea. På Andrea^  hest var anbragt to kurve, og heri lå Gianos  to sønner, Duccio, der var tolv år gammel,
og Giovanni, der var otte år. Bagefter red Giano på en stor hest. Da de var kommet op i bjærgene,  hvor der lå høj sne, opstod der et hæftigt uvejr med storm og snefygning. Sneen klumpede sig fast under hestenes hove; de kunde dårligt gå og faldt flere gange. Børnene var derved i stor fare, og det var kun efter megen besvær, at de nåede frem til Rifredi. Medens de udhvilede sig her, kom nævnte Giovanni Vottadio forbi i rask gang. Andrea råbte ham an og sagde: — Broder, for Guds skyld, slå følge med os og hjælp os, at ikke børnene skal omkomme. Han var klædt som en pinzochero (lægmand) af den hellige Franciscus' tertiarieorden ; dog bar han ingen kappe og havde kun én sko. Han indvilligede  gærne og gik med dem; medens han med sine hænder støttede kurvene, førte Andrea hesten ved tøjlen, og bagefter kom Giano på sin hest. Og undervejs, faren var endnu stor, vendte nævnte Giovanni, Guds tjener, sig til Giano og sagde: — Ønsker du jeg skal frelse disse børn? Giano svarede: Ved Gud! det ønsker jeg! Giovanni spurgte: Hvorlangt kan vi nå iaften? Giano svarede: Til Scharichalatino. Giovanni sagde: Så afsted i Guds navn! Og han tog de to børn, løftede dem op og satte en på
EN ITALIENSK ÆVENTYRER hver skulder og sagde til dem: Hold jer godt fast i mit hår.
Fransk billede fra Metz.
Han havde slået hsetten ned, og derefter begav han sig på vej ; og da skoen generede ham, kastede
han den bort; han gik rask til, så de snart tabte ham af syne, og de så ham ikke længere. Han nåede til et herberge, hvor værten hed Chapechio;  her satte han børnene ved ildstedet, og efterat de alle tre var kommen til kræfter, lod han et par gode kapuner slagte og sætte på spid. Lidt efter kom Giano, der sikkert troede, at han havde mistet sine børn, og han blev meget glad. En god stund efter kom Andrea.
Da aftensmaden var færdig, gik de til bords og spiste. Derefter satte de sig omkring ilden, ristede kastanier og begyndte at passiare hyggeligt og muntert.
Giano henvendte sig til værten og spurgte ham : Hvordan går det dig? Værten svarede : Så la, la. Jeg har disse to store pigebørn (han havde to voxne døtre), og jeg kan ikke få en mandtil dem, da jeg ikke kan skaffe dem en ordentlig medgift. Heraf lo Giovanni, Guds tjener, og Giano spurgte: Hvad ler du af? — Jeg ler, fordi han siger usandhed. Sagen er, at mellem Bologna og Firenze findes der intet herberg, som er bedre besøgt og har mere at bestille end dette, og så siger han, at han gør dårlige forretninger, og at han ikke kan skaffe sine døtre en ordentlig medgift.  Men jeg kan forsikre, at han her i dette hus har indemuret 240 gulddukater i et hul i væggen,
så han kan godt udstyre sine døtre, og det er kun af vrangvilje og gærrighed, at han ikke gør det. Og det vil han komme til at fortryde! Værten Capechio svarede: Jeg tror, jeg har fået gøglere og troldmænd i huset. • Herom blev der vexlet mange ord, både for og imod, og omsider gik de til ro. Da Giano var kommet i seng med børnene, og medens Giovanni endnu var oppe (han sov aldrig i nogen seng), sagde han til ham: Er det sandt, hvad du sagde, at han har indemuret sine penge? Giovanni svarede: De findes ganske nær ved dit hoved, og hvis du vil se dem, skal jeg vise dig dem. Giano sagde, at han troede ham uden at se dem.
Da natten var forløben, og de skulde til at bryde op, tog Capechio nævnte Giovanni ved hånden, trak ham tilside og sagde: Giv mig et godt råd med hensyn til hvad jeg skal gøre. Han svarede ham: Du skal gifte dine to døtre bort, ellers kommer depåafveje. Det lovede han, og han gjorde det også. Og alt dette har jeg fortalt, forat I skal vide, at han kender selv de hemmeligste ting. Og nu skal vi fortælle pm endnu mærkeligere begivenheder. På vejen fra Scharichalasino fortalte Giano Giovanni  grunderi til, at han havde bragt børnene Bind  II  6 
til Borgo; nu vendte han tilbage med dem til Bologna,  da han troede, at al fare var forbi. Da Giovanni belærte ham om, at det langtfra
var tilfældet, udbrød han: — Ve mig ulykkelige! hvad skal jeg gøre, det er ude med mig! og han vilde vende tilbage til
Borgo. Men Giovanni sagde-: Hvis du vil gøre, hvad jeg siger dig, vil du og dine være sikrede mod enhver fare, og alle dine fjender skal blive dine gode
venner .... Lørdag aften kom de til Bologna, og Giovanni blev hos Giano til mandag morgen Han gav
ham en skreven amulet(6neue) og sagde: Sålænge du bærer denne, vil du aldrig få sorg og bekymring  i dit hus, hvis du ikke selv forskaffer dig
det. Så rejste han, og førnævnte Andrea fulgte ham til byens port og tilbød at købe ham et par sko, men han afslog tilbudet. Så fik Andrea ham til at love med hånd og mund, at hvis han nogensinde  kom til Toscana igen, skulde han besøge ham i hans hjem i Borgo eller i Firenze. Derefter drog han bort. Hvad Giovanni havde spået om forholdene i Bologna, gik i opfyldelse, inden ti dage var gået ... Giovanni kom til Vicenza, hvor han blev ført
til byens høvedsmand, der antog ham for en spion. Han blev afklædt, bundet og pint; men da bødlerne  vilde hejse ham op i trissen, kunde de ikke løfte ham fra jorden; selve høvedsmanden tog da fat med, men de kunde ikke rokke ham, og til— sidst sprang rebet. Høvedsmanden, der ikke kendte Guds bestemmelse, og som var meget nidkær, lod hente et nyt, tykt og stærkt reb, og dog kunde de ikke få ham hejset op. Oh, du almægtige  og sande Gud, hvor stor er ikke din kærlighed  til dem, du elsker. Dette reb, der vilde have kunnet vælte et tårn, sprang i stykker, ganske som det havde været råd dent.
Høvedsmanden gik da i sig selv ved at se dette store mirakel; han lod ham løsgive og tilbageleverede  ham hans klæder, hvoretter han førtes udenfor byen. Giovanni drog da videre .... Efter nogen tids omflakken vendte han tilbage til Borgo a San Lorenzo. Her flokkedes befolkningen  om ham, og mange begyndte at udspørge ham, snart om en ting, snart om en anden. Hvormange år skal jeg leve endnu? Vil der times mig noget lykkeligt? Skal jeg få børn?
Og med ringe ærbødighed spurgte de ham om disse og andre tåbeligheder. Men han vendte sig om til byens podestå og sagde: Hvis disse folk
6»
vidste, hvad jeg ved, vilde de alle bedrøves, mange vilde endog græde bitre tårer, ti der er én her tilstede, som vil blive hængt på dette sted, før du fratræder dit embede. Og det skal visselig ske.
Der gik ikke en måned, før en knøs ved navn Ercole, der var anset for at være den braveste fyr, som tænkes kunde, blev hængt på selve det sted, således som Giovanni, Guds tjener, havde
Fra Borgo kom han til Firenze og tog ophold i mit ringe hus. Her kom alle for at se ham, blandt andre Messer Lionardo d'Arezzo, byrådsskriveren.  Han talte med ham i omtrent tre timer. Og mange af byens borgere spurgte ham, hvad han mente om denne mand. Han svarede:
— Enten er han en Guds engel eller en djævel. Han ejer alverdens visdom; han kender alle sprog og alle de sjældneste ord, der bruges i vore provinser. Mere sagde han ikke. Næste morgen forlod Giovanni Firenze .... I Maj måned 1412 vendte Giovanni tilbage til Firenze og tog påny ophold r mit hus. Byens borgere strømmede til for at se ham, både Peruzzi og Ricasoli og Busini og Morelli og Alberti, naboer  og fjærntboende. Så mange kom der, at jeg var bange for, at gulvet i min stue skulde gå i
stykker, da mit hus var gammelt og brøstfældigt. Jeg lagde ikke skjul på min frygt og tilføjede, at han om aftenen vilde tåge ophold et andet sted. De ventede derfor tålmodigt udenfor i håb om at få ham at se, når han forlod mit hus. Så mange samledes etterhånden, at hele Albertipladsen og de tilstødende gader var fyldte til trængsel. Et par timer efter solnedgang kom en skare udsendt af byrådet for at hente ham; der var hovedanføreren  Ricciardo, Maso del Fante og fire drabanter.  Vi fulgte ham ud af huset, min broder Bartolomeo og jeg, med mange fakler; det var med stort besvær, vi kom igennem den tætpakkede  mængde, og dog var der ingen, der så os. Oh, sande Gud, hvor vidunderlige er ikke dine gærninger !
Om morgenen vilde byrådet se ham, og han blev ført til rådhuset, hvor han blev udspurgt og gav oplysning om mange ting. Derefter tog han afsked og begav sig videre til Apulien og Sicilien.
Mange af byens borgere bebrejdede mig i hæftige  ord, at jeg havde ladet dem stå og vente forgæves  på torvet til over midnat; men jeg sagde til min undskyldning, at vi flere timer iforvejen var gået ud og havde passeretgennem mængden. De vilde dog ikke på nogen måde tro det, førend
de havde fået vished om, at jeg talte sandhed.  Og da de havde forhørt sig hos byrådets drabanter, var der ingen ende på deres forbavselse  over vor usynlige bortgang .... Giovanni Moregli, der sad og passiarede hjemme hos mig sammen med nogle andre om denne Giovanni, Guds tjener, y trede: Jeg kunde nok have lyst til at være et sted, hvor jeg havde den øverste magt, så skulde jeg nok få undersøgt, om han virkelig således kunde forsvinde gennem luften.
Det følgende år blev han virkelig byskriver i Umgello, og til denne by kom i Oktober måned Giovanni, Guds tjener. Moregli lod ham da indespærre  i et rum, som ligger under tårnet i klippen,  og hvor han havde en god seng (skønt han aldrig sov i nogen seng). I væggen findes to små vinduer forsynet med meget tykke jærnstænger, der sidder så tæt ved hinanden, at end ikke en rotte kan slippe igennem. Døren, som førte derind,  var lav og bestod af tykke bjælker med jærnbeslag;  den lukkedes med en stor nøgle, sombyskriveren  forlangte afleveret til sig. Den følgende morgen, da byskriveren lod døren åbne, var Giovanni forsvunden.
Således blev Moregli ydmyget, og han fik ham aldrig mere at se. Men nogen tid efter fødte hans hustru, der hidtil havde været ufrugtbar, ham
en søn, således som Giovanni havde forudsagt  ....
Giovanni vendte flere gange tilbage til Firenze, hvor de samme scener stadig gentog sig. Han var genstand for megen opmærksomhed fra borgernes  side og forbavsede dem ved sit kendskab til mange skjulte ting og ved sine forskellige spådomme,  der altid gik i opfyldelse.
Antonio fortæller, at han en gangvaskede hans hoved, fra hvilket der udgik en sød duft. — Da jeg havde tørret hans hoved, spurgte jeg ham, om han vilde besvare et spørgsmål, jeg vildegøre ham. Han svarede: Spørg. Jeg sagde: Sig mig, om I virkelig er Giovanni Botadio, Han svarede, at vi havde forvansket navnet. Det lyder Giovanni  Batté-Iddio, d. v. s. Giovanni slog Gud. Da Jesus gik op ad bjærget, hvor han blev korsfæstet,  og hans moder og andre fromme kvinder fulgte bagefter grædende og klagende, vendte han sig for at tale til dem og stansede et øjeblik; derfor puffede denne Giovanni ham i ryggen og sagde: Gå videre, hurtigtl Men Jesus vendte sig om mod ham og sagde: Du skal gå så længe, at du skal komme til at vente på mig. Denne er den Giovanni, som I mener.
Jeg svarede: Er I virkelig ham. Han svarede mig: Antonio, spørg ikke yderligere. Derefler
slog han blikket ned, og hans øjne fyldtes med tårer; han talte ikke mere, men drog videre.
Mange hellige mænd siger og påstår, at han er det tredje åf de sande vidner om Kristus. I det jordiske Paradis er der to, Enoch og Elia; og her på jorden denne Giovanni.
Han vandrer stadig og kan ikke blive længere end tre dage i en landsdel, og han vandrer hurtigt,  snart synlig, snart usynlig. Han har altid så mange penge, som han behøver, skønt han vandrer  rundt som en fattig uden pung og uden taske. Han bærer blot en kappe med en lille hætte; om livet har han et reb og går som oftest barfodet. Han kommer til herberget, spiser og drikker godt, åbner hånden og tilkaster værten, hVad han skal have; man kan aldrig se, hvorfra pengene kommer,  og han har aldrig nogen tilovers. Han kender  de tre sprog, hebraisk, græsk og latin ; og han kender alle andre sprog og alle de særegne ord, som bruges i dialekterne. Hvis han taler med Florentinere, vil man tro, at han er født og opdraget  i Firenze, og på samme måde forholder det sig med genuesisk, bergamaskisk, siciliansk og alle andre dialekter. Denne mands færd vækker  al beundring. «
I 1416 besøgte Giovanni for sidste gang sin ven ; hans hustru var da alvorlig syg, og lægerne
Moderne flamsk billede.
havde opgivet hende, men Giovanni bad ham ikke tabe modet og gav ham en amulet. Hæng denne om hendes hals i Guds hellige navn. Dette gjorde jeg, og strax stod hun op af sengen så rask som nogensinde. Gud være priset derfor! Og med denne amulet har jeg helbredet mange syge. Jeg lånte den engang ud til én, der aldrig har bragt mig den tilbage. Gud tilgive ham. Da Giovanni skulde vandre videre, omfavnede han mig, hvad han aldrig tidligere havde gjort. Jeg undrede mig herover og sagde: Skal jeg da ingensinde se dig mere? Han svarede: Aldrig mere med legemets øjne. Og han drog bort. . . . Således vandrer han verden rundt, og han vil blive ved med at vandre, indtil Gud kommer i sin herlighed for at dømme levende og døde i Josafats dal. Måtte han gå i forbøn for os, at Gud vil tilgive os vore synder og føre os til sin himmel.  * »
I kulturhistorisk henseende frembyder denne beretning adskillig interesse, men herved skal jeg ikke dvæle. Hvad vor brave bedrager angår, ser man, at han spiller sin rolle med megen discretion  og dygtighed. Han optræder gerne som sandsiger og skiller sig udmærket fra sin rolle. En apoteker eller kvaksalver ved navn Giunta
Galetti, der syntes at have mange slemme synder på sin samvittighed, spurgte en dag Giovanni om, hvorledes det vilde gå ham. Giovanni svarede  forsigtigt: Søg at være lige så hæderlig, som du har ord for at være. Da kvaksalveren trængte ind på ham og vilde have nærmere besked, svarede  han atter undvigende, men meget bestemt: Du kender sagen, og jeg kender den. Derefter hviskede han ham noget i øret og pålagde ham at forbedre sig, da det ellers vilde gå ham ilde. Da hoben i Borgo stimlede sammen for at lade sig spå, afholdt han sig fra at svare på de forskellige  direkte spørgsmål, der stilledes ham, og nøjedes med en udtalelse til poteståen om, at det ikke vilde være heldigt for dem, der var der, at vide alt, hvad han vidste. Samtidig forudsagde han, at en af dem, der nu stod foran ham der på torvet, inden kort tid skulde blive hængt. Denne spådom, som opfyldtes, inden en måned var gået, imponerede. For en nøgtern betragtning  synes den dog mindre mærkelig. Den middelalderlige  retspleje gik jo meget summariskt tilværks, og at en mand blev hængt var jo noget, der gik ret hyppigt for sig. Da der blandt de mange, der var strømmet sammen for at se Giovanni,  naturligvis også fandtes adskillige banditter,  hørte der jo ikke nogen særlig spådomsgave
til at forudsige, at en af dem snart vilde komme i konflikt med retten og lade sit liv i galgen. Hans spådom viser, at han har været en meget dreven fyr, der ikke har manglet blik for det humoristiske.
Han har også været et stykke af en taskenspiller,  der i høj grad har forstået at stikke folk blår i øjnene. Flere af de » mirakler «, som Antonio  beretter om ham — jeg har udeladt enkelte af dem, da de ikke frembød nogen interesse — beror udelukkende på behændighedskunster; de øvrige skyldes sikkert for en væsentlig del fortællerens  godtroenhed og naive fantasi. Om Giovannis existens kan der overhovedet ikke tvivles; vi har et andet dokument fra begyndelsen  af det 15de århundrede, hvori han omtales, men han synes ikke overalt at have fundet  så lettroende venner som Antonio. I øvrigt er alle de personer, som optræder i beretningen, historiske,  således at der ikke kan herske nogensomhelst  tvivl om dokumentets pålidelighed.
VII
NEVROPATIsKE OMSTREJFERE
Troen på den evige Jødes existens er sikkert blevet styrket og vedligeholdt ved de mange beretninger om hans tilsynekomst snart hist, snart her.
Mange af disse beretninger er utvivlsomt det rene fantasteri og fortjener ingen nærmere undersøgelse.  Deres historiske pålidelighed har ikke større værdi end den lange opramsning i den danske vise, der ender med de klassiske linjer:
I Stokholm, Hovedstaden er jeg set af fler på Gaden.
Men der findes en række beretninger, om hvis troværdighed, der ikke kan herske nogen tvivl. I forskellige dagbøger, breve og krøniker fra det
17de og 18de århundrede gives der mer eller mindre udførlige oplysninger om, at den evige Jøde har vist sig i den og den by, og at den eller den, undertiden nedskriveren selv, har set ham og talt med ham. Hvorledes forklares dette? I mange tilfælde er det sikkert en bedrager eller æventyrer, der har været på spil. Vi har tidligere omtalt den groteske beretning om Leopold  Delporte, der i 1623 spillede den evige Jødes  rolle i Ypern og i nogen tid levede højt på sine lettroende medmenneskers bekostning; komedien  vårede dog ikke længe, hans frækhed blev afsløret, og da han havde andre synder på sin samvittighed end at have taget borgerne og borgerinderne i Ypern ved næsen, endte han i g  al  s  en  - 
Den italienske æventyrer, som er behandlet i forrige kapitel, har spillet sin rolle langt bedre. Han har både været klog og behændig og har i sjælden grad forstået at vinde folks tillid. Men en bedrager har han været ligeså godt som Hr. Delporte, blot af en langt finere art. Men har de været bedragere allesammen? Den mulighed er ikke udelukket, at en eller anden jødisk udseende vandringsmand er ankommen  til en by, har vakt opsigt ved sit fremmedartede  ydre, sine slidte klæder, sit fremmede
sprog, sin tungefærdighed, og strax af msengden er bleven kaldet Jerusalems Skomager, uden at han selv ved direkte udtalelser har givet anledning  til, at dette navn heftedes på ham. Beretningernefortæller i almindelighed,athan viser sig ganske pludseligt og forsvinder ligeså pludseligt. Enkelte steder tilføjes nærmere oplysninger  om hans besynderlige optræden. I begyndelsen  af det 17de århundrede viste han sig i en kirke i Naumburg, og han teede sig her på en sådan måde, at nogle anså ham for afsindig, andre derimod for en bedrager; da man næste dag vilde udspørge ham, var han forsvundet. Der er mulighed for, at denne mand og mange andre af dem, der er bleven an tagne for at være den evige Jøde, i virkeligheden har været ståkkels  nervelidende mennesker, de såkaldte nevropatiske  omstrejfere. Det er særligt den berømte franske læge og forsker J. M. Gharcot, som har undersøgt den ejendommelige form for nervelidelser, som giver sig udslag i en mærkelig rastløshed og vandrelyst. Les  néuropathes  uoyageurs skal især findes iblandt Jøder og er vel egnede til at vække opmærksomhed,  når de kommer til en stor by. Deres dragt har gerne et vist fremmedartet, halvt orientalsk præg, og er hyppig stærkt medtaget
af vind og vejr. De bærer ofte langt hår og langt skæg, hvilket yderligere bidrager til atgive dem et sælsomt og vildt udseende. I deres ansigt læser man lidelse, træthed og fortvivlelse. De har nogle mærkelige dybe rynker i panden, indfaldne kinder og fremspringende kindben; over næsen findes to skråt opadgående furer, som skyldes den hyppige sammentrækken af »corrigator supercilii«, og som frembringer et udtryk af smerte. Deres melankolske øjne er dybtliggende og omgivne af små, talløse rynker. Føj hertil, at flere af disse omstrejfende nevropater  har vist sig istand til at tale forskellige fremmede sprog, og man vil forstå, hvorledes en sådan mand, når han pludselig dukker op i en fremmed by, nødvendigvis må gøre opsigt og blive genstand for befolkningens ivrige omtale. En dag kommer en besynderligt udseende mand ind ad byporten. Hans hår er langt og mørkt, hans klæder støvede og lasede, hans gang er langsom, og han gør et lidende og træt indtryk. Nysgerrige borgere strømmer sammen om den mærkelige fremmede; de fortaber sig i gisninger om, hvem han kan være. En af dem, der har hørt og læst mere end de andre, bliver pludselig  grebet af en anelse. Han hvisker til sin nabo : Se dog på de øjne, de tyder ikke på noget godt.
Han har næppe nogen rigtig god samvittighed. Og Jøde er han da også. Jeg skulde næsten tro, at det må være denne Ahasverus, som doktor v. Eitzen i Slesvig nylig har skrevet en bog om. Du har jo nok hørt om skomageren fra Jerusalem,  som Vorherre og Frelser har dømt til evigt at vandre rundt fra land til land. Mon det ikke skulde være ham. Fornylig har han jo vist sig i Breslau. Hvorfor skulde han så ikke også komme hertil. Lad os følge efter ham og udspørge ham. Sådanne betragtninger kunde nevropatiske omstrejfende  tidligere fremkalde selv i store byer, og en eller anden agtværdig borgermand, der med megen omhu og flid optegnede alt, hvad mærkeligt  der skete i hans kære by, noterede samvittighedsfuldt,  at den lOendehujus var en fremmed  udseende mand kommen igennem byen, og at han antoges at være den skams Jerusalems Skomager, som havde stødt til vor Frelser, den Herre Jesus Kristus, og nu til evig straf måtte vandre rundt her på jorden uden nogensinde at kunne finde hvile. Gud se i nåde til den slemme misdæder. Amen.
1 vore dage henvender en sådan vandrende nervepatient sig til en læge og bliver indlagt til observation på en klinik. I Frankrig søger de særligt til La Salpétriére, og her har Gharcot haft Bind  11.  7 
lejlighed til at undersøge adskillige sådanne patienter.
Det sygdomsbillede, de frembød, mindede ham i så høj grad om, hvad han havde læst om den evige Jødes vandringer, at han kaldte dem for Ahasverus' efterkommere. En af hans medarbejdere,  Dr. Henry Meige har genoptaget denne tanke og har i en særlig afhandling behandlet lighedspunkterne imellem de gamle beretninger om den evige Jøde og La Salpétriéres journaler over deres vagabonderende nevropatikere. Afhandlingen  er trods store mangler ikke uden interesse.  Af indledningen anfører jeg følgende: »På en af sine tirsdagsforelæsninger ved La Salpétriére  meddelte professor Charcot en ungarsk Jødes sygehistorie og tilføjede, at han betragtede ham som en virkelig etterkommer af Ahasverus eller Kartafilus. Det forholder sig nemlig således, at han som andre nevropatiske omstrejfere drives afsted af en uimodståelig trang til at skifte opholdssted,  til at rejse omkring uden at kunne slå sig til ro nogetsteds. I de sidste tre år har han strejfet Europa rundt for at søge lykken, men han har endnu ikke fundet den. Dette tilfælde er ikke enestående. Jeg har haft lejlighed til at lære flere lignende patienter at kende mellem de kosmopolitiske Jøder, som har
været indlagte på La Salpétriére. De fortæller altid  den samme historie, og de har altid det samme udseende.
Hvert år fremstiller der sig på klinikken nogle stakkels, forkomne mennesker, klædt i pjalter. Deres ansigt er magert og fuldt af dybe rynker; det skjules næsten helt af etmægtigt, uredtskæg. I en klynkende tone fortæller de en lang historie fuld af bedrøvelige tildragelser, og hvis man ikke standsede dem, vilde de fortælle i det uendelige. De er født i Polen eller i de omliggende provinser; ligefra de var små af, har sygdom og nød fulgt dem overalt. De har forladt deres fødestavn for at få det lidt bedre; men det er dog intetsteds lykkedes  dem at finde et arbejde, som passer for dem, eller et lægemiddel, som kan hjælpe dem; og efter at have vandret mil på mil i regn og blæst, i kulde og elendighed, kommer de som vrag til La Salpétriére, hvis navn er dem velkendt.
Hvorledes har de levet på disse lange rejser? Sjældent af deres arbejde, ti i virkeligheden kan de ikke arbejde, enten fordi de iltke har lært det, eller fordi de er for svage til det. Den offentlige velgørenhed og især de jødiske understøttelsesforeninger  har hjulpet dem fra by til by og skaffet  dem det aller nødtørftigste. løvrigt kan de nøjes med utroligt lidt. Næsten alle disse Jøder
7*
er udprægede nevrastenikere, som holder fuldstændigt  regnskab med alle deres lidelser, og de er hengivne til læsning af spændende bøger. . . Kroniske hovedsmerter, dårlig fordøj else, stadig søvnløshed, erratiske smerter i ryg og lemmer o. s. v. o. s. v. Flere af dem er rene hysterikere og lider under typiske hysteriske anfald, der undertiden  følges af hemiplegi og hemianæsthesi, som kan optræde eller forsvinde i tilslutning til en sindsbevægelse eller et traume. De frembyder desuden alle en ganske ejendommelig mental tilstand;  de er stadigt betagne af trang til at rejse, til at drage fra by til by, fra klinik til klinik, for at underkaste sig en ny behandlingsmåde, de endnu ikke har prøvet. De forsøger alle de kure, man foreslår dem, da de er ivrige efter at prøve noget nyt. Men snart holder de inde med kuren og finder på et eller andet tåbeligt påskud for ikke at genoptage den; rejsely sten viser sig atter, og en skønne dag forsvinder de, betagne af et nythåb om helbredelse i et andet land langt borte. Vi må vel huske, at det er Jøder, og at det ligger til dette folk at skifte opholdssted med en overordentlig  stor lethed. De føler sig hjemme alle vegne og ingen steder og tåger aldrig i betænkning  at forlade deres opholdssted, når det gælder en vigtig forretning, eller når de i sygdomstilfælde
100
vil opspore et virksomt lægemiddel. De er ivrige efter alt nyt, og de er altid godt underrettede på grund af deres udstrakte forbindelser; fra alle lande kommer de rejsende for at rådspørge de berømteste læger. Bliver en af dem helbredet, får alle de andre det at vide, og de er strax parate til at underkaste sig den samme kur. Som Israelitter er de særlig modtagelige for alle slags nervesygdomme. Der er altid et forholdsvist stort antal af dem, som lider af epilepsie, hysteri^  neurasteni eller ligefrémme sindssygdomme.  Prof. Charcot har ofte fremhævet dette forhold,  og hans erfaringer grunder sig på hundreder  af iagttagelser.
Den første omstrejfende Jøde, som han havde lejlighed til at iagttage nøjere, varentæppehandler  fra Buchara, som kom til Paris omkring 1880, og som fremstillede sig en morgen, iført en mærkelig dragt; han bar en lang, mørk kjortel, der blev sammenholdt af et bælte med sølvspænder,  hvori der var indfattet turkiser; hans harvar langt og bølgende, ldippet på en særlig måde, og på hovedet bar han en lille persisk hue. Han kunde  ikke et ord fransk, men han havde hos sig et hebraisk brev, som han fremviste, og som gav de fornødne oplysninger om hans religion og nationalitet.  Det var meget vanskeligt at få ham til
at forklare sin sygdom. Han beklagede sig især over sin impotens. Man må formode, at det lægemiddel,  han fik, har vist sig virksomt, og at han i sin hjemstavn har rost det i høje toner; thi efter den tid gik der ikke et år, uden at der til hr. Charcot  kom Israelitter fra samme egn, der beklagede sig over de samme symptomer. Deres dragt har vel etterhånden undergået nogen forandring, så at de nu går klædt omtrent som andre mennesker,  men de har bevaret den ejendommelige hårform og den lille persiske hue, som de skjuler under en høj hat.
På La Salpétriére findes der altid Jøder fra fjerne  lande under behandling; de er komne fra Rusland  eller Ungarn, fra Tyrkiet eller Armenien, fra Afrika eller Indien. En af dem, en fattig rabbiner  fra Tetuan, blev i flere måneder behandlet for en »selérose en plaques«; han indfandt sig hver dag nøjagtigt på den aftalte tid, ledsaget af sin datter og iført en mærkelig marokkansk dragt. Fra de rejser, jeg har foretaget sammen med Prof. Gharcot i Tunis og Tripolis, mindes jeg flere Israelitter, som til vor store forbavselse kom hen
og hilste på os; det var gamle patienter, som var rejst over Middelhavet for at søge hjælp mod deres nervelidelser i Paris.
Som alt bemærket har Jøderne stor lethed ved
at skifte opholdssted; men deres ofte meget mærkelige  og lange omflakken kan ikke skyldes dette forhold alene; de fleste omstrejfende Jøder er udprægede  nevropatikere og lider under uimodståelige  impulser, som tvinger dem til en stadig omflakken. At de drager ud for at søge lønnende arbejde eller et virksomt hjælpemiddel, er i og for sig yderst naturligt; det mærkelige er, at de aldrig kan fortsætte et påbegyndt arbejde eller en påbegyndt kur; de vil altid noget nyt og vil altid være et andet sted end dér, hvor de netop er; det patologiske er, at de aldrig kan bekæmpe denne trang til at skifte opholdssted, som synes ganske grundløs, og som ofte er dem til skade. «
Da der ikke er nogen grund til at antage, at den her skildrede nevrose først skulde være opstået i slutningen af det 19de århundrede, og da der utvivlsomt findes mærkelige lighedspunkter mellem  de nevropatiske omstrejferes sygehistorier og flere af beretningerne om den evige Jødes optræden,  synes det mighøjstsandsynligt, at Charcot  og Meige har ret i deres formodning, og i så tilfælde kommer vi altså til det resultat, at forskellige  af de evige Jøder, som er optrådte rundt omkring i Europa, har været nervelidende mennesker,  og at de med eller mod deres vilje har bidraget til at holde det gamle sagn i live.
Denne forklaring berører imidlertid aldeles ikke spørgsmålet om selve sagnets oprindelse, et spørgsmål, som vi hidtil har ladet ude af betragtning,  men som vi nu skal søge at løse så godt, det lader sig gøre, ved hjælp af det materiale, som står til vor rådighed. Først skal dog et andet sagn omtales, hvori der også optræder en evig Jøde, men af en helt anden type end dem, vi hidtil  har undersøgt.
VIII
YPPERSTEPRÆSTENS TJENER
I nær forbindelse med sagnene om den evige Jøde står fortællingen om Marco. Denne Marco er vidt forskellig fra de tidligere behandlede typer. Hans brøde er vel omtrent den samme, og hans straf varer evigt. Men han afsoner  den ikke ved rastløs at vandre rundt blandt menneskene til advarsel og belæring. Han opholder  sig under jorden i en uhyggelig hule, der er vanskelig at komme til, og kun få er de dødelige,  der har set ham.
Dette sagn er ejendommeligt for Italien og Orienten.  Vi finder det såvel i Norditalien (Venezia) som i Mellemitalien (Napoli) og på Sicilien. Jeg anfører her en oversættelse af den sicilianske  fortælling om Marcu  dispiratu (den fortvivlede Marco) :
— Marco var en af de Jøder, der hudstrøg vor Herre Kristus, en Jøde så ond, at ord ikke kan sige det. Da Jesus Kristus førtes til Pilatus' hus, gav denne Marco ham med sin jærnhanske et så voldsomt slag paa kinden, at alle tænderne løsnedes i hans mund. På grund af denne misgærning  dømte Herren ham til at opholde sig under jorden og der til evige tider gå rundt om en søjle. Denne søjle står midt i et cirkelrundt værelse, og han går uden nogensinde at kunne finde fred eller hvile. Man fortæller, at på grund af hans ustanselige vandring er jorden sunket således omkring søjlen, at denne nu ser højere ud. Og dette liv har Marco ført, lige siden vor Herre Kristus led døden. Der siges også, at Marco er dybt fortvivlet af anger og ruelse, og medens han vandrer rundt, slår han hænderne mod søjlen  og støder hovedet mod væggen under klagen og stønnen; men han kan alligevel aldrig dø, ti det er Guds vilje, at denne mand skal leve til Dommens  dag.
Dette sagn er kendt over hele Sicilien. Det fortælles  flere steder med forskellige ændringer og tilføjelser. Den berømte æventyrforsker Guiseppe Pitré i Palermo har meddelt, at han i sin barndom  hørte sagnet fortælle af en skomager, der tilføjede, at det pinslens sted, hvor Marco vandrede
rundt til evig tid, lå så vel skjult under jorden, at man for at nå derned måtte åbne syv jernporte,  stige ned igennem syvstejle gange og vandre  gennem syv lange korridorer. De sicilianske sagn om Marco er først nedskrevne  i vore dage. De omtales ikke i ældre sicilianske  texter, og det er derfor ganske umuligt at afgøre, hvor gamle de er. Sandsynligheden taler  dog for, at de går langt tilbage i tiden, men enhver nærmere angivelse er umulig; vi er også derfor afskårne fra at få at vide, hvor gammel den tradition er, som gør Marco til en Jøde, om det er et oprindeligt sagntræk eller, hvad der forekommer  mig sandsynligere, en senere udvikling. Marco er endnu i vore dage en populær sagnskikkelse  påSicilien, og hans navn (lujudeoMarcu eller lv  Juda-Marcu) forekommer i forskellige karakteristiske talemåder.
Sagnet om Marco kendes også i Palæstina, således  som det fremgår af forskellige rejsebeskrivelser  fra det 15de, 16de og 17de århundrede, der skyldes fromme pilgrimme. En pilgrim fra Vicenza benyttede som fører i Jerusalem en mand, der havde tjent ham som slave i Tyrkiet; han tilbød sin tidligere herre at vise ham noget vidunderligt, som ingen anden havde set, og han førte ham ved nattetid ad en
stejl trappe ned i en hvælving, der lå dybt under Prætoriet. Han åbnede døren, og man så en mand af et hæsligt ydre med langt rødt hår; hans øjne sprudede ild, hans negle var lange og krumme som en vanvittigs. I stadig bevægelse drejede han sig rundt snart i en retning, snart i en anden. I sin fortvivlelse stampede han i gulvet, men der Jtom ikke et ord eller et skrig over hans læber. Den italienske pilgrim så forfærdet til i nogen tid; deretter trak den uhyggelige skikkelse sig lydløst tilbage, skælvende og halvt bevidstløs. Af denne fortælling findes der et par varianter. I én af dem, som skriver sig fra en italiensk rejsende ved navn Carlo Ranzo, er den underjordiske  seværdighed ikke et stakkels, halvt vanvittigt menneske, der uafladelig kredser rundt, men en soldat i fuld rustning med sværd ved siden, som til Dommedag må vandre frem og tilbage i et stort rum; enkelte modige rejsende har søgt at holde ham tilbage, men ingen menneskelig  magt formår at standse ham blot et
øjeblik. Det berettes også i gamle rejsebeskrivelser, at man endnu stadig ved en portal i Jerusalem kan høre lyden af de svøbeslag, som tildeltes Kristus, og at Marco, der havde givet ham et ørefigen,  endnu levede; han kunde ses i et hus der
i nærheden, hvor også lyden af slaget kunde høres.
Hvor ivrige pilgrimmene end synes at have været efter at høre fortælle om Marco, var de ikke alle lige lettroende. En af dem stiller sig endog meget kritisk overfor det hele sagn. I sit »Evagatorium«, der er fra slutningen af det 15de århund rede, protesterer Fabri således »imod deres løgnagtige udsagn, som fortæller, at den Herre Jesus strax på stedet skulde have straffet den, der slog ham, og sagt til ham: Her skal du blive, og du skal være et vidne om min uskyldighed til Dommedag; først da skal du blive frelst. Fra den stund af opholder han sig der; han spiser ikke, han drikker ikke, han sover ikke, men i stor længsel venter han på verdens ende, for at han kan blive befriet, og han spørger  de tilrejsende pilgrimme, om kvinderne stadig  føder drengebørn, idet han tilføjer, at når verdens ende nærmer sig, vil kvinderne høre op med at føde drenge; og således lever han der, udspørgende og givende svar på forespørgsler. Men dette er upålidelige og usandfærdige fortællinger,  som strider imod den Hellige Skrift og Evangelierne, og de er imod tro og sandhed ; de er opfundne af tåbelige mennesker og vagabonder (gyrovagi), som drager rundt under fromheds
maske, som ikke formår at holde sig til sandheden og derfor opdigter sådanne falske
De frygter ikke for at fremsætte den løgn om hint menneske, som gav Jesus et ørefigen, idet de fortæller, at de har talt med ham, og at ikke alle pilgrimme kan få adgang til ham
Da jeg var i Hennas hus, spurgte jeg spøgende den Franciskanermunk, der var vor fører, hvor den mand levede, som gav Jesus et ørefigen. Broderen førte mig udenfor kirken, viste mig et oliventræ, som dér stod, og sagde : Her ser du den mand, om hvem man fortæller, at neglene på hans fingre voxede ned i jorden, og at hans skæg skulde hænge langt ned; med disse ord pegede han på træets rødder og grene.
Men alle husets beboere og alle kristne i Orienten  ærer dette træ, idet de siger, at der står at læse i deres ældgamle bøger, at den Herre Jesus stod bundet til det, medens de, der førte ham, spiste og dråk. «
I denne mærkelige og uklare beretning sammenblandes  vistnok flere forskellige sagn, og der føjes flere nye, interessante træk til Marcolegenden.  De unddrager sig imidlertid enhver nærmere undersøgelse, da de ikke forekommer i nogen anden text.
De anførte italienske og orientalske sagn om et menneske, der har forgrebet sig på Frelserens hellige person og derfor straffes med et evigt liv i pine og smerte i et underjordisk fængsel, danner  en interessant parallel til sagnene om den evige Jøde; men også kun en parallel. Om nogen  nærmere sammen hæng mellem de to sagnkredse  kan der næppe være tale; de er indbyrdes uafhængige, og ingen af dem synes at have dannet  forbillede for den anden.
Spørgsmålet bliver nu: hvem er den mand, der til evige tider er unddraget solens lys og pines dybt under jorden? I de italienske sagn kaldes han Marco, og dette navn viser tydelig tilbage til Malkus, således hed ifølge Joh. 18, 10 den af ypperstepræstens  tjenere, som Peter huggede øret af. Man forstår let, hvorledes en sådan navneoverføring  har kunnet finde sted. Folket har ræsonneret  logisk og klart på følgende måde: når Peter i sin nidkærhed drog sværdet, måtte Malkus nødvendigvis  have gjort sig skyldig i en grov formastelighed.  Det måtte være ham, der havde slået Kristus.
Vi ser iøvrigt også Malkus optræde i andre gamle  sagn, ligesom han spiller en rolle i flere af de middelalderlige passionsskuespil. Både i sagnene
og i mysterierne anføres han blandt dem, der er ivrigst efter at pine Kristus.
Vi har nu gennemgået de vigtigste af de texter, gamle og nye, som giver os oplysninger om den evige Jøde; vi har undersøgt sagn og legender, overtroiske meninger og folkelige viser, krøniker fra middelalderen og folkebøger fra reformationen;  stoffet er omfattende og dog utilstrækkeligt. Den evige Jødes sagnhistorie synes kun at være nået til os i en ufuldstændig skikkelse. Vi har grund til at formode, at den har udformet sig langt rigere, end det nu kan påvises. En selvstændig og original sagndannelse har muligvis fundetsted i de slaviske lande, men den er kun ganske fragmentarisk bevaret eller indsamlet.
I en gammel russisk folkebog, holdt i samtaleform,  læses følgende: Spørgsmål: Hvem dør tre gange om dagen? — Svar: Kaifas' tjener Phanjos (eller Phalos eller Kalos), der gav Kristus et ørefigen, da han stod for rådet. Derfor har Herren givet ham som straf, at han hver dag tre gange skal opædes af et vildt dyr og hver gang komme til live igen, og således  skal det vedblive til Dommedag. Denne lille note lader os skimte en hel ny form
før sagnet, men det er umuligt at forfølge den videre. At en stor misdæder straffes ved dagligt at sønderrives af et vildt dyr og derefter atter kaldes  til live, er et træk, som er vel kendt i Evropas  middelalderlige sagnhistorie. Boccaccio har benyttet det i en af sine noveller. Der er også spor af, at man i Rusland har kendt ikke én, men flere evige Jøder, således som det fremgår af etterfølgende lillerussiske sagn : — I løbet af fire uger genfødes månen. Med den genfødes også de Jøder, der korsfæstede Kristus,  og som indtil vore dage holder vagt ved hans grav i Jerusalem, idet de stadig übevægelig  indtager den samme stilling. Spørger man en af dem: Hvornår er du født? svarer han: Igår; spørger man videre: Hvornår dør du? lyder svaret:  Imorgen. Det er overflødigt at gøre opmærksom på, at de evige Jøder, som optræder i denne russiske fortælling, absolut intet har at gøre med den evige Jøde, hvis historie vi nu har gennemgået. De straffes vel ligesom han med evigt liv; dog vandrer de ikke rundt mellem mennesker, men opholder sig på det samme sted, og de straffes ikke, fordi de slog eller stødte Kristus, men fordi de hjalp med til at korsfæste ham. Fortællingen Bind  11.  8 
er dog så ejendommelig, at jeg har ment at burde medtage den, dels fordi den giver os en prøve på en sagndannelse, som ikke har fået lejlighed  til at udvikle sig videre, dels fordi den har sit udspring i Kristi lidelseshistorie og derved  danner en art parallel til sagnene om Marco og Kartafilus.
IX
PASSIONSLEGENDER
Sagnet om den evig vandrende Jøde er utvivl- somt oprindelig en passionslegende. Evangeliernes beretning om Kristi lidelse og død blev tidlig udgangspunktet for en hel række sagndannelser.
Legender er spirede frem i Kristi fodspor fra den dag, da han blev ført for rådet indtil det øjeblik, da han udåndede på Golgatas øde høj. Som røde og hvide liljer kranser de hans lange og tunge smertens vej. I middelalderens gyldne legendarium berettes om de fromme, der trøstede og husvalede Frelseren  under hans lidelser. Det forklarede lys, som udstrålede fra ham, der bar alverdens synd, har lagt sig som en helgenglorie om deres hoved. Alle mindes den skønne fortælling om Veronica, der tørrede Frelserens ansigt med et lin, da smertens kolde sved randt ned over det. Hans
8*
ophøjede træk fæstede sig uudslettelig til klædet, der blev et kostbart relikvie, til hvilket mange underfulde egenskaber knyttedes.
Af andre hellige personer, hvis navne er blevet indflettede i passionslegenderne, skal ogsaa Josef af Arimathæa mindes. Om ham fortælles det, at han opsamlede Kristi blod i en skål, den hellige Graal, der blev midtpunktet for mange ejendommelige  sagn.
Der berettes også om mirakler, som foregik paa Golgata under Passionen. Den blindfødte Lohginus ledes hen til korset; man giver ham en lanse i hånden, og han støder den i Kristi afsjælede legeme. Blodet flyder ud af såret, og da han vasker sine øjne i det, får han atter sit syn.
Ved siden af disse skønne og opbyggelige passionslegender  findes andre, der er skumle og uhyggelige. Bag Veronicas fine og lysende skikkelse  skimter man de mørke omrids af den, der forrådte Frelseren, og den, der dømte ham. Gamle folkebøger beretter om den &gt; slemme og forgiftige forræder* Judas og om alle de synder, han begik  i denne verden; hele kong Ødipus' forfærdelige  skæbne er i middelalderen blevet overført paa ham; han dræber sin fader, gifter sig med sin moder og forråder tilsidst Verdens Frelser.
Om Pilatus véd også sagnene meget at fortælle. Hans dom forfølger ham overalt; den lader ham aldrig i ro hverken nat eller dag, og tilsidst drukner han sig fortvivlet og forpint i en afsides liggende bjergsø.
Vi vil nu forsøge på at vise, hvorledes sagnene om den evige Jøde kan være opstået. Det berettes flere steder i evangelierne, at Kristus  blev hånet og spottet, stødt og slået. Der står således hos Lucas (kap. 22, 63—65) : Og de mænd, som holdt Jesus, bespottede ham og sloge ham. Og de kastede et klæde over ham og sloge ham i ansigtet og spurgte ham og sagde: spå, hvo er den som dig slog? Hos Johannes (kap. 18, 22) læses:  Men som han det talede, gav en af svendene, som stod der hos, Jesus et slag på munden og sagde: Svarer du således den ypperstepræst? Beretningen om, at en havde formastet sig til at give Kristus et slag på munden eller på kinden, brændte sig ind i folkets bevidsthed, og det er i forargelsen over den uhørte misgerning, at vi må søge det sandsynlige udgangspunkt for dannelsen  af vort sagn. Sagnet rummer tre hovedmomenter, misgerningen,  dommen og straffen. Vi skal undersøge  dem hver for sig i deres oprindelse og legendariske  udvikling.
Ifølge evangelierne modtog Kristus slaget i ypperstepræstens hus. Det er utvivlsomt denne begivenhed, som ligger til grund for sagnene om Marco og den evige Jøde; men i sagnkredsen om denne sidste er der indført den væsentlige forandring,  at scenen for misgerningen er henlagt til via  dolorosa. Den tunge gang til Golgata skulde gøres endnu tungere. Segnefærdig under korsets byrde vil Kristus hvile sig et øjeblik og støtte sin trætte skulder mod et hus. Men husets ejer puffer til ham og driver ham übarmhjærtig bort.
Hvem var denne mand? Er det en ren sagnfigur skabt af folkets digtende fantasi, eller har han tilknytningspunkter  til nogen af de i evangelierne omtalte personer? Den første antagelse synes mig den rimeligste. Men flere forskere har ment at kunne finde et bestemt historisk udgangspunkt for den evige Jødes skikkelse. Man har især henvist  til navnet Kartafilus hos Mattæus Parisiensis, det ældste navn, under hvilket han optræder. At det er græsk synes utvivlsomt, og man har derfor villet tolke detsomxdpra cpt'Xo&lt;;(kata philos), »den højt elskede*. Således betegnes i det ny Testamente  apostlen Johannes, og vi skal strax se, at et enkelt moment i vort sagn synes at have sit udspring  i nogle ord, Herren sagde om »den discipel han elskede c . Men en sådan navneoverførelse fra
Johannes til den, der slog Kristus, forekommer ret uforståelig. Forklaringen synes mig kun at være en sindrig, men overordentlig dristig formodning,  man ikke tør bygge noget som helst på. Jeg ser derfor ganske bort fra den såvel som fra de andre forsøg, man har gjort på at tolke navnet på vor sagnskikkelse (se nærmere herom i tillæget s. 133), og holder mig udelukkende til hvad Mattæus Parisiensis fortæller. Efter den armeniske biskops opgivelse skulde Kartafilus have været dørvogter hos Pontius Pilatus; ud over dette vides i virkeligheden intet, og vi gør derfor klogest i at opgive ethvert forsøg på at identificere ham; det eneste, vi kan sige, er, at han sandsynligvis er skabt som sidestykke til den mand, som slog Kristus i ypperstepræstens hus ; en sådan fordobling af en sagnfigur er også kendt andetsteds fra.
Har Kartafilus været dørvogter hos den romerske  statholder, har han rimeligvis selv været en Romer; sikkert er det, at det intetsteds siges, at han er Jøde, og sandsynligheden taler for, at Pilatus har anvendt sine soldater som dørvogtere.  Vi kommer således til det resultat, at den ældste repræsentant for den » evige Jøde« ikke ernogen Jøde, og jeg har tidligere gjort opmærksom  på, at heller ikke Buttadeo synes oprindelig
at have været Jøde. Det ser således ud, som om det er senere tiders racehad, som har medført  en forandring af vor sagnskikkelses nationalitet.
Først Ahasverus i den tyske folkebog fra 1602 omtales udtrykkelig som en Jøde; men denne bog var jo et tendensskrift, der skulde virke for Jødernes omvendelse til kristendommen, og derfor  blev den sagtmodige Armenier til en rastløst vandrende Jøde.
Efter Paulus von Eitzens skrift, der jo har været bestemmende for den nyere tids opfattelse af vor sagnfigur, synes ethvert minde forsvundet om den periode af sagnets historie, hvor &gt;den evige Jøde« rimeligvis var en romersk soldat. Vi går derefter over til det andet hovedmoment, dommen. Oprindelsen til den er sikkert også at søge i det ny Testamente. Kristi ord til Kartafilus lyder: »Jeg går, men du skal vente, til jeg kommer*.  Overensstemmelsen med Johannes' evangelium  kap. 21, 22 — 23 er iøjnefaldende. Apostlen  Peter spørger her Kristus, hvad der skal blive af Johannes. Kristus svarer: » Dersom jeg vil, at han skal blive, indtil jeg kommer, hvad angår det dig? Følg du mig« . Et slægtskab mellem de to texter synes utvivlsomt, og denne antagelse vinder
yderligere i sikkerhed, når man betragter det tredje moment i sagnet, straffen. Da Kristus sagde til Kartafilus: Du skal vente, til jeg kommer, mente han dermed, at han skulde leve evigt. Samme betydning ligger også i hans ord om Johannes. Der fortsættes i evangeliet på det anførte sted: » Derover kom dette sagn ud blandt brødrene: Denne discipel dør ikke; endog Jesus ikke sagde til ham: han dør ikke, men: om jeg vil, at han skal blive, til jeg kommer, hvad angår det dig?«
I begge tilfælde forjætter altså Kristi ord udødelighed.  Men medens udødelighed i almindelighed  er at betragte som en belønning, en nådegave,  der bliver de udvalgte til del, er den en straf overfor Kartafilus.
Der er flere sagn om bibelske personer, som har vundet udødelighedens gave. Middelalderlige legender fortæller om det jordiske Paradis, hvor Elias er blevet optaget og skal leve til dagenes ende, og helt op til Renaissancetiden var det en almindelig antagelse, at apostlen Johannes stadig  vandrede rundt her på jorden. Udenfor de bibelske legender findes der også mange sagn om feer, som skænker udødeligheden til mennesker, der har vundet deres elskov og beundring. På Lyksalighedens ø lever de fejrede
helte uden at ældes, uden at kende til sygdom og sorg; tiden går for dem i nydelse og glæde. Af en hel anden beskaffenhed er det evige liv, som sagnet lader blive Kartafilus tildel. Det er ikke knyttet til evig ungdom. Han er underkastet det almindelige menneskelivs vilkår; han ældes, og hvert hundrede år må hans legeme fornyes. Dertil kommer, at der ikke for ham findes noget  blivende sted på jorden. Ustanselig må han vandre. Han flakker hvileløs om fra land til land. Og således vil hans liv henga til den yderste dag. Det er vanskeligt at eftervise, hvor forbilledet er at søge for denne evigt omflakkende vandrer. Den mulighed er ikke udelukket, at han ialtfald delvis kan skyldes en bibelsk reminiscens. I visse punkter er sagnet om den evige Jøde jo som en fornyet og ændret form for Kainsmyten. Som Kartafilus var Kain en stor misdæder, hans forbrydelse  klæbede uaftvættelig ved ham, og Herren  havde sagt, at han skulde være &gt; ustadig og flygtig på jorden «.
Som den evige Jøde efter nogle traditioner var en rædsel for menneskene, således udbredte også Kain afsky omkring sig. Da Herren havde dømt ham, sagde han: »Se, du har idag drevet mig fra jordens kres, og jeg må skjule mig for dit ansigt;  og jeg bliver ustadig og flygtig på jorden;
og det vil ske, hvo som finder mig, slår mig ihjel.«
Man finder i Orienten andre sagn om fordømte, der må vandre evigt. Ifølge Bibelen var det Aron, som forfærdigede guldkalven, om hvilken Israeliterne dansede. Arabiske sagn derimod fortæller, at det var en vis Es-Samiri, og at han blev forbandet af Moses. Fra det øjeblik af måtte han strejfe rundt som et vildt dyr fra den ene ende af verden til den anden. Alle skyr ham, og man renser de steder, som hans fod har betrådt; selv råber han uafladelig, når han nærmer sig et andet menneske: rør mig ikke. Man tror nemlig, at den, der rører ham, får feber. På grund af den stadige omflakken har han fået navnet al  Kharaiti (den drejende, kresende).
Vi har nu forsøgt at eftervise oprindelsen til de vigtigste momenter, som indeholdes i vort sagn ; og vi har fulgt dem tilbage til deres mulige udgangspunkt;  men inden vi afslutter vor undersøgelse,  vil det være jnødvendigt at tilføje nogle ord om den Kristusskikkelse, som optræder i sagnet, og som mange har taget forargelse over. Det er ganske sikkert ikke evangeliernes milde og forsonende Kristus, vi der træffer, den Kristus, der aldrig gengælder ondt med ondt.
Johannes fortæller (kap. 18, 19 — 23), at da en af yppersteprestens tjenere slogham på munden, vendte han sig om imod ham og sagde: Har jeg talet ilde, da bevis, at det er ondt; men har jeg talet vel, hvi slår du mig da.
Evangeliernes Kristus »skjendte ikke igen, dér han blev overskjendt, han truede ikke, da han led, men overgav det til ham, som dømmer retfærdeligen«  (Pet. Iste Br. 2, 23). Evangeliernes Kristus lærer : » l skulle ikke sætte Eder imod det onde; men dersom nogen giver dig et slag paa den højre kind, så vend ham også den venstre til « ( Matt. 5, 39). Han beder for dem, der piner ham: » Fader, forlad dem, thi de vide ikke, hvad de gøre«.Thi han var kommet, ikke for at dømme, men for at frelse verden.
Sagnets Kristus derimod optræder helt anderledes,  han vender ikke den venstre kind til, når man slår ham på den højre; han tåger sig selv til rette, han dømmer og straffer. Den forhånelse, som tilføjes ham, da han vil hvile sig, gengælder han på stedet med en lang og pinefuld straf. Sagnets Kristus er ikke evangeliernes Kristus, han tilhører middelalderen, han er ikke den vidunderlige Deus  caritatis, som elsker alle og elskes af alle, han er den strenge og alvorlige dommer, hos hvem man kun finder bønhørelse gennem
hans moder, Jomfru Maria, eller ved en helgens forbøn.
Kun efter en sådan fordunkling af den oprindelige  Kristustype kunde sagnet om den evige j Jøde opstå. Det kan næppe tilhøre den urkriste-/ lige tid; det må, efter al sandsynlighed, være ai en langt senere datum ; men hvornår eller hvor det er opstået, herom ved vi intet sikkert.
Det foreliggende materiale tillader os kun at udtale en formodning om, at det oprindelig er fremstået i Orienten, rimeligvis i selve Jerusalem, og at det herfra gennem fromme pilgrimme og andre rejsendes genfortælling er blevet overført til Europa i begyndelsen af det 13de rhundrede.  Det ældste vidnesbyrd, vi har om Kartafilus,  er jo fra 1228; at han skulde have været kendt i Europa, før den armeniske rkebiskop  fortalte sin historie til munkene i St. Albans,  er lidet sandsynligt; man tør næppe lægge nogen videre vægt på, at der hos Mattæus Parisiensis  står, åt munkene gerne vilde høre fortælle  om den »bekendte Josef, som menigmand så ofte taler om«. Vi ved absolut intet om, at den evige Jødes fantastiske skikkelse skulde være nået til Europa før det anførte år, men nu, snart 700 år efter, er den kendt fra Sicilien lige op til Island.
Ustanselig har han siden middelalderen vandret  fra land til land, fra folk til folk. Overalt har han sat fantasien i bevægelse. Læge og lærde har i lige høj grad interesseret sig for ham, og digterne  har på mange måder besunget hans flakkende  færd gennem tiderne. Snart har de søgt gennem hans skikkelse at anskueliggøre menneskets  udvikling, snart har de tildigtet nye fantastiske  træk til det billede, sagnene gav os. Hyppigt  har de opfattet ham som et symbol på Jødefolkets  mærkelige skæbne; de har i hans skikkelse  set virkeliggørelsen af forbandelsen i femte Mosebog(kap. 28, 64): »Og Herren skal adsprede dig blandt alle folk fra den ene ende af jorden til den anden .... og du skal ingen rolighed have blandt disse folk, og dine fodsåleskal ingen hvile have, og Herren skal give dig et bævende hjerte og hentærede øjne og en bedrøvet sjæl, og dit liv skal hænge i et hår for dig, og du skal ræddes dag og nat og ikke være sikker på dit liv. Om morgenen skal du sige: gid det var aften ! og om aftenen skal du sige: gid det var morgen; for dit hjertes rædsel, som du skal ræddes med, og for det syn, dine øjne skulle se«. Man må dog vel huske, at en sådan symbolsk opfattelse er noget tildigtet; den er først opstået
PASSIONSLEGENDER i en sen tid og er absolut fremmed for sagnet i dets ældste former. Skulde der i dem oprindelig ligge nogen som helst lære, måtte det være den, at et liv forlænget
ud over dets naturlige grænse nødvendigvis må være en ulykke. Døden er det lidende menneskes store befrier. Ud fra denne betragtning har den tyske romantiker  Schubart behandlet sagnet i et digt. Han lader Ahasverus bo på Karmelbjerget i en
skummel hule; udenfor den er der ophobet hjerneskaller af alle dem, han har kendt og elsket.  I vildt raseri slynger han sin fars, sine hustruers, sine børns hjerneskaller ned ad bjerget;  de springer fra sten til sten og knuses. »I har kunnet dø, I har kunnet tilintetgøres, råber han, men jeg ulykkelige må stadig leve, på mig hviler stadig den rædselsfulde domt. De fleste mennesker jamrer over livets korthed» Det tragiske i den evige Jødes skæbne er, at han aldrig kan dø.
TILLÆG
DEN EVIGE JØDES NAVNE
 Jeg  samler  her  i  alfabetisk  orden  de  navne,  under  hvilke  vor  sagnfigur  optræder;  som  man  vil  se,  ertreafdemaforientalskoprindelse:  Ahasverus (persisk), Isaac  Laqedem (hebraisk) og MichobÅder (hebraisk); han er dog ikke kendt i Orienten under noget af disse navne; de er alle tillagt ham i Europa. Han kaldes ellers Josef  eller  Johannes og betegnes yderligere ved en tilføjelse, der hentyder til hans brøde som Buttadeo (den, der slår Gud), eller til hans straf som Juan  Espera  a  Dios (den, som venter på Gud). — En ret gådefuld  benævnelse har vi i Kartafilus, hvis oprindelse  end nu er uopklaret. Endelig bruges også navnet Jerusalems  Skomager. 
Bind II 9
Om disse og enkelte andre navnes anvendelse og udbredelse giver de følgende sider nærmere oplysning.
 Ahasverus. Under dette navn optræder den evige Jøde for første gang hos Paul von Eitzen (se s. 21). Navnet er lånt fra det gamle Testamente  (Esters bog), hvor det tillægges en persisk konge, og den tyske forfatter har vel kun valgt det på grund af dets karakteristiske form. Til en så ejendommelig sagnfigur krævedes også et ejendommeligt navn. Buttadeo, italiensk benævnelse, som går tilbage til det 13de århundrede (se s. 68). Det er kendt ligefra Sicilien, hvor det findes under formerne Buttadeu,  Arributtadeu, og op til Alperne. Navnet latiniseredes til Buttadeus, og under denne form finder vi det for første gang hos astrologen Guido Bonatti, som Dånte har givet plads i sitHelvede. Bonatti fortæller, at han i 1223 har set en mand, der skulde have levet ved Karl den Stores hof, og han tilføjer: »Man fortalte dengang, at der fandtes et andet menneske, som havde levet på Jesu Kristi tid og kaldtes Joannes  Buttadeus, fordi han havde skubbet til Herren, da han førtes  til retterstedet, og Herren sagde til ham: Du skal vente på mig, til jeg kommer. Denne Johannes  kom igennem Forli, da han vandrede til St.
Jago. Det var idet Herrens år 1267« . Dette sted er flere gange bleven genoptrykt; det fmdes bl. a. optaget i en af de ældste udgaver af den tyske folkebog. Herfra er navnet vandret til Siebenbiirgen,  hvis saxiske befolkning har forvansket det til Bedeus. Om det bretonske Boudedeo (se s. 67) stammer fra den latinske folkebog eller fra Italien er tvivlsomt. I øvrigt var navnet kendt i Sydfrankrig allerede i detlsdeårhundrede; fra denne tid skriver sig et proven^alsk passionsmysterium,  af hvilket dog kun personlisten er bevaret, men her anføres efter navnene på Kristi bødler en vis Botadieu, ved siden af Malcus. I Spanien er navnet ved folkeetymologi blevet fordrejet  til Juan Vota-a-Dios, som er påvist i det 16de århundrede.
Om ordets oprindelse se s. 69.
 Isak (eller Isaac)  Lakedem (eller Laqedem). Denne benævnelse bruges i Nordfrankrig, hvor vi kender den fra en vise (se s. 65); desuden i Brabant, Holland, Westphalen og Nedersaxen. Laqedem er utvivlsomt tænkt som hebraisk, men godt hebraisk er det ikke, efter hvad Hr. prof. D. Simonsen oplyser mig om. Qedem betyder  »Øst« eller » Urtid « ; den, der har lavet navnet, har vel taget ordet i betydningen »lang fremtid* , »evighed set fremad « , og derfor forbedret
9*
det med præpositionen la (til), og altså formet  benævnelsen efter den lange levetid. Andre har opfattet la som den franske artikel og mener,  at la  qedem er føjet til Isaks navn for at betegne  ham som tilhørende de længst forsvundne tider. Denne sidste forklaring er dog lidet sandsynlig.
 Jerusalems  skomager. Denne benævnelse, der er bleven særlig populær i Skandinavien, stammer  fra den tyske folkebog. Hvorfor Paul von Eitzen har gjort den evige Jøde til skomager, må stå hen som uoplyst. Det beror rimeligvis på en ren vilkårlighed.
 Johannes. Dette navn forekommer i Italien allerede  i det 13de århundrede; senere findes det også i Spanien, Portugal og Frankrig. Det bruges i almindelighed i forbindelse med et andet tilnavn.  Fra Italien kendes Giovanni  Buttadeo (latiniseret  form Johannes  Buttadeus), og Giovanni  servo  di  Dio (se s. 76). I har vi Juan  Voto  å  Dios, der rimeligvis er en forvanskning af Buttadeo, og den malende benævnelse Juan  Espera-en-Dios (Johannes, som venter på Gud). Samme navn i Portugal : Joao  de  Espera-em-Deos. At Giovanni Buttadeo skulde skylde apostlen Johannes sit navn, er næppe sandsynligt. Josef. Efter Mattæus Parisiensis fik Kartafilus
dette navn, da han blev døbt af Ananias (se s. 17).
 Kartafilus er, efter Mattæus Parisiensis, navnet på den dørvogter hos Pontius Pilatus, som slog Jesus (se s. 16). Ordets oprindelse er tvivlsom. Foruden den forklaring, som ovenfor (s. 118) er omtalt, skal her anføres to andre. Nogle mener, at det er en uregelmæssig og forvansket afledning  af det græske verbum xard qnXeco (jeg kysser).  Kartafilus skulde altså i så tilfælde betyde »kysseren«, hvilket vel måtte tydes som »forræderen*  og skyldes indflydelse fra fortællingen om Judas. Men forklaringen er af mange grunde ganske umulig og kan ikke drøftes alvorligt. Ret tiltalende er derimod Wesselofsky's forklaring: Navnet er en fordrejelse af xopToifwAai; (kortophylax),  hvilket han mener må være en sammensætning  af xoprn, brugt som en benævnelse på prætoriet, og q&gt;t3Xa^, en vogter. Ordet skulde således  egentlig betyde dørvogteren ved prætoriet, og navnet på den bestilling, som misdæderen indtog,  skulde ved en misforståelse være blevet anvendt  som hans egentlige navn.
 Michob-Ader. Dette navn, hvis orientalske oprindelse  synes utvivlsom, forekommer i den korte prosaberetning, der ledsager de folkelige billeder af den evige Jøde, som endnu i vore dage
 trykkes  og sælges i tusindvis i Frankrig. Navnet synes anvendt for første gang af den italienske forfatter G. P. Marana; hans bog udkom i Frankrig  under titlen » lettres d'un espion ture« (1684).
BIBLIOGRAFI
A. d'ANCONA, Le  Juif  Errant  en  Italie  au  XUIe  siécle (Romania, 1881,  213—216;  1883,  s.  112). 
A. d'ANCONA, La leggenda dell' Ebreo errante (Nuova Antologia,  1880, vol. XXIII 413—427).
 G.  BRUNET: Notice historique et bibliografique sur la legende du Juif Errant. Paris,  1845. 
 C.  P.  CASPARI: Nogle Bemærkninger angaaende Sagnet om den evige Jøde i dets ældste middelalderlige Skikkelse. Forhandlinger    i  Videnskabsselskabet  i  Christiania  1862,  s.  283.) 
CHAMPFLEURY, Le  Juif  errant (Histoire deTimagerie populaire.  Paris, 1869, s. 1—104).
H. DUBL Vom  evigen  Juden (Zeitschrift des Vereins fur Volkskunde,  1907, s. 143—160).
C KILDGAARD, Contra  Fabulam  de  Judæo  non  mortali, Hauniæ,   1733  (findes  på  det  kgl.  bibliotek  i  København). 
 H.  MEIGE,  Le  Juif  errant  å  la  Salpétriére.  Études  surcertains  névropathes  vogageurs (nouvellc iconographie de la Salpétriére,  Paris, 1893, vol VI, s. 191-204, 277—291, 333-358).
S. MORPURGO, UEbreo  errante  in  Italia. Firenze, 1890.
L. NEUBAUR, Die  Sage  vom  ewigen  Juden. Zweite vermehrte Ausgabe, Leipzig 1893.
L. NEUBAUR, Bibliographie  der  sage  vom  ewigen  Juden (Centralblat   fur  Bibliothekswesen.  Leipzig  1893,  X  6—B). 
KR. NYROP, Sagnet  om  den  evige  Jøde (Nær og Fjern, 1880, Nr. 419).
G. PARIS, Le  Juiferrant  (Légendes du moyen åge. Paris, 1904, s. 149-221).
 G.  PITTRÉ, Fiabe, novelle e raccontipopolari siciliani. Palermo,  1875,  1,  CXXXIII;  111,  46. 
 PROST, Sage vom ewigen Jaden in der neueren deutschen Litteratur. Leipzig,  1905. 
 R.  RENIER,  Contributeo  alla  storia  delt  Ebreo  errante  in  Italia (Giornale storico della letteratura italiana. Torino, 1884. Vol. VII, 231-240).
C. RICCI: L'  Ebreo  errante. Roma, 1899.
A. WESSELOFSKY, Der  ewige  Jude (Archiv fur slavische Philologie, V, 398-401; VIII, 331-334).
i
J
'
 ! 
i

I
GYL ToZs S K E F D -p- tb !h io !* ket

 KR.  NY]  __";  1  '  "i  Q  %'  Q FORTIDSSAGrv ''Sil OO 000 
I denne samling, der udkommer med to bind om året, vil en række af middelalderens ejendommeligste  sagn, parabler og legender blive behandlede.
Forfatteren vil i en almen tilgængelig form gøre rede for deres indhold og udbredelse, etterforske de forandringer, de har undergået på deres vandringer fra land til land, og sluttelig søge at påvise deres oprindelse, der snart er at finde i urgamle overtroiske  forestillinger, snart i Orientens ventyrbøger,  snart i en historisk begivenhed. Forfatteren vil på denne måde få lejlighed til at føre sine læsere gennem mange interessante kulturer og kulturperioder.
Udkommen er:
TOVES TRYLLERING
Pris 3 Kr.
 De  følgende  bind  vil  indeholde: GREVINDEN MED DE 365 RØRN TANNHÅUSER I VENUSRJERGET
PROVENgALSKE KÆRLIGHEDSLEGENDER PARARLEN OM DE TRE RINGE
DEN TROLOVEDE STATUE LEGENDER OM GUDS MODER
DEN FORVANDLEDE KONGE
O.S.V. O.S.V.
*BrEßf}rDlNCs9 CegoijitSKElt)