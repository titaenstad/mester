Vor Gud han er saa fast en Borg,
han er vort Skjold og Værge,
han hjælper os af Nød og Sorg
og byder os Herberge;
den gamle Slange nu
er os saa gram i Hu,
hans Sværd er Argelist,
paa Jorderige vist
hans Lige ikke findes.

2. Vor egen Kraft er Intet værd,
vi skulde snarlig segne,
men om os værger Herrens Sværd,
for det maa Satan blegne;
spør du, hvo det vel bær?
det Jesus Kristus er,
Hærskarers store Gud,
vor Frelser mild og prud –
han Seiren skal beholde!

3. Var Verden end af Djævle fuld,
som vilde os opsluge,
vi frygte ei – vor Frelser huld
dem snarlig skal nedknuge;
ja Verdens Fyrstes Hær,
hvor grum den end sig ter,
os mer ei skade kan,
thi dømt er den og han,
et Ord dem nu kan fælde.

4. Lad Satans Hær kun pønse paa
Guds Ord fra os at røve,
de lade dog det Ord vel staa,
hvad de end monne prøve;
og tog de end vort Liv,
Gods, Ære, Børn og Viv,
lad fare i Guds Navn,
dem bringer det ei Gavn,
men vi skal Riget arve!
Luther.