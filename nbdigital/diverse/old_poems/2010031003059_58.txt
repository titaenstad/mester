Half Steen.
Fra Bordet, hvor den brune Mjød i Sølvhornet blinkte,
Den gamle Hakon Hladejarl en skjægløs Kriger vinkte;
Det var Half Steen; i sidste Slag ved Lom i Gulbrandsdalen
Han havde Fienden Ryggen vendt og tabt sit Skjold paa Valen.

«Hør!» – hvisked Jarlen, – «Half! vi To kan ei med disse drikke;
Den Feige med den Gjæve, nei, ved Thor! det passer ikke:
Sæt du dig ned paa Skamlen der, jeg sættermig paa denne;
Saa ville ved vort lille Bord vi see paa dem derhenne.»

«De Kjæmper, Half! som sidde der med Erik, maa du vide,
Er' Karle, der ei mindste Plet paa Æren kunde lide.
En saadan Plet er værre end det Mærke, Bødlen sætter,
Og tro mig, ei al Verdens Guld en saadan Plet udsletter.

Dog kan den vaskes af, naar kun det rette Væld man finder;
Og dette Væld, min unge Ven! i Fiendens Hjerte rinder.
Seer du, til dette maa du tye, og heller maa man falde,
End lade her i Skammekrog sig Drog vg Usling kalde.

Saa maae vi og, min gode Half! paa Fædres Storværk tænke!
Din Fader satte uden Skam sig paa de Gjæves Bænke;
Jeg saa ham aldrig i en Krog, ei heller, maa du vide,
Der var i Norges Land et Sværd, der bedre kunde bide.

Og folge vi hans Fodspor, Half! da kunne vi fremtræde
Saa stout, som disse Karle der, og blandt dem tage Sæde;
Og naar de da med stolte Ord ved deres Storværk dvæle,
Behøve vi just heller ei at sidde uden Mæle.

«Det var det, Half! jeg ønsked ret at lægge dig paa Hjerte;
En Nordmands Sind maa lade haant om Farer og om Smerte;
Og glem nu ei, naar Lurens Døn til Kampen dig indbyder,
Den Kilde, som jeg talte vm, og Stedet, hvor den flyder.»

Saa talte Hakon Hladejarl; hans Mænd fornam det ikke;
Men stum sad Half og rørte ei ved Spise eller Drikke.
Dog, da til Kampen atter drog de Gjæve og de Gilde,
Afvasked han den gamle Plet i Fiendens Hjertekilde.