Julenatsunderet.
Af Midnattens Skjød
Min Fryd er oprunden, min Frelser er fød!
At dybeste Mulm over Bethlehem laa,
Det minder mig onm, jeg skal aldrig forstaae,
Hvorlunde det skede, at Christus i Løn
Blev Menneskens Søn.

O! Salige de,
Som ydmygt vil troe, skjønt de ei kunne see.
Den famlende Tanke er bange og blind;
Mit Øie er Troen; den leder mig ind
I Bethlehems Hytte; der lægger jeg trygt
Min Uro og Frygt.

Af Midnattens Skjød
De himmelske Straaler med Vælde frembrød.
Fra Englenes Vinger, fra Englenes Blik
De skinnede frem, førend Dagen udgik,
Og Fuglene sang, thi de maatte vel troe,
At Morgenen lo.

Det minder mig om,
At Lyset til Verden med Frelseren kom;
At Alt, hvad jeg veed, er kun Tomhed og Tant,
Hvis ikke min Kundskab hos Christum jeg fandt,
At, er jeg end fattig i Aand og Forstand,
Min Viisdom er Han.

Du hellige Nat!
Hos dig har jeg fundet min rigeste Skat.
Lad Verden opsøge sin Lykke ved Dag,
Dens Løfter er Glimmer, dens Smiil er Bedrag
Du gjemmer min Fred, og du sjunger min Trøst
Med Englenes Røst.

Mod Fristerens Ild
Du stiller din Skygge, saa kjærlig og mild;
Med gvægende Dug du husvaler mit Sind,
Naar Angerens Taare mig brænder paa Kind;
Du lukker mit Øie i Afskedens Stund
Til fredeligt Blund.