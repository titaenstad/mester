Til min Elisa
den 2den April 1814.
En dunkel Fremtid vandre vi imøde,
Vog – Solen skinner bag den mørke Nat,
Og venligt lyser Haabets Morgenrøde,
Og ingen er af Godheds Gud forladt.

En bedre Morgen skal engang oprinde,
Og Taagers Slør for Livets Sol forsvinde.
Saa kolde, mørke ere Vint'rens Dage,
Ustadigt som Aprilveir er vort Liv;
Men Vaaren kommer smilende tilbage,
Og Alt nyskabes ved et Almagts-Bliv;

Ei Jorden meer af kolde Liigsvob dækkes,
Naturen af sin lange Dvale vækkes.
Saa lad os, min Elisa, fro tiltræde
Vor Fremtids dunkle Bane Haand i Haand,
Og takke Himlen for hver tildelt Glæde,
Og møde Sorgen med en freidig Aand.

Naar Livets Vinter og April forsvinde,
En evig Foraarssol skal blid oprinde.