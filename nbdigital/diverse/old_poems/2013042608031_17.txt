Disdens Pris.
(Efter Haller.)
Idpoen Ven! er meer end Navnet ene;
herligt gror dens Sæd i Hjerter rene.
Det en Gud er, som med Glands omvinder
Bjergenes Tinder.

Lad kun Tvivlen spotte med det Høje
vi dens Afmagt seer med opladt Øje,
naar den, vigende for strenge Pligter,
Guddommen svigter.

Hverken Hovmod eller Frygt for Trængsel,
men en himmelsk Drift, en hellig Længsel
virker, at for Dydens Skyld alene –
Dyden vi tjene.

Er det Hyklen, hvad os selv bekjæmper,
Lidenskabers Lavastrømme dæmper,
naar de Kjerlighedens stille Luer
udslukke truer?

Er det Svaghed, hvad saa tro forbinder,
at sig selv man i sin Ven gjenfinder,
at, om han sig kamptræt seer tilbage,
Sværd for ham drage?

Er det Daarskab, at man Dyden skjænker
sin Beundring, naar i Slavelænker
vi den skue stolt i Døden segne,
uden at blegne?

- Fyld Tyrannens Vryst med Mildheds Varme,
favn den Lidende med Broderarme,
græd med Sorgen, afson fremmed Brøde,
maa Du end bløde!

Selv de Onde, Lastens skumle Frænder,
Guddomsbilledet i Dyden kjender,
maa dog, medens de Foragt den vise,
lønligt den prise.

Meget Mørke truer her, desværre!
Gjerrighed og Hovmod offres Ære,
Ondskab taales, Smiger vinder Naade,
Dumhed vil raade.

Himlen sine egne Børn dog kjender,
om end Verden Ryggen mod dem vender:
Guld og Perler findes jo blandt Morer,
Vise blandt Daarer.

Dyden kun os Hjertefred forjætter –
Overflod og Vellyst aarle trætter,
Ærens Purpur, Kronens Guld nedbøjer;
Dyden ophøjer.

Derfor, Ven, i Modgang, som i Lykke,
vi med Dydens Krands vor Tinding smykke!
Lad os Haand i Haand til Maalet ile:
Visdommens Kilde!

– Vel den Vise vælger ej sin Skjæbne;
tidt mod Mørkets Magt han maa sig væbne.
Bjerge falde – Stgøvet kan de dække;
Aanden ej skrække.