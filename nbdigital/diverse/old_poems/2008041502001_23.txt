Gratierne og Amor.
(Kunstværk af Thorvaldsen.)
Hulde Trillingsøstre som nedsvæve
Fra Olympens lyse Guddomssæde,
Slyngede i Kjerlighedens Kjæde,
Eders Fødder let til Dands sig hæve,
Medens Amors Himmeltoner bæve.

Skjønhed, Ynde, Blyhed, som fremtræde
I Huldsalighedens Tryllekjæde,
I aflokke, fordringsfrie ei kræve,
Hyldning, straalende fra henrykt Øie,
Hyldning, som fra Hjertets Væld udrinder.
Med et himmelsk Smil I eder baie
Her i Hallen over Kunstens Minder,
Værdige at pryde Romas Høie,
Værdige en Krands af Huldgudinder.
Rom 19de Januar 1819.