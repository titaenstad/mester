Den Vises Dom.
En gammel Legende til Opbyggelse for uheldige Ægtemænd.
(Efter det Svenske.)
Kong Orre sad til Doms en Dag.
(– Selv dømte han i Folkets Sag –)
Blandt Parterne man saae et Par,
hvis Strid en ganske sælsom var:
To Mænd fremstod for Fyrstens Trone
med Krav paa een og samme Kone.

Nu var hun lagt i Gravens Muld,
men efterlod sig meget Guld,
og begge Mænd gav samme Svar,
at hver af dem, den Rette var.
Svært var det da for Ret at kjende,
hvem arve skulde af de Tvende.

De lig sig var, som tvende Haar,
i Væxt og Træk og Leveaar.
Ej Vidnerne sig sikkre tro
om hvem er ægte af de To.
Men O rre, «den Retvise», Kongen,
at dømme mellem dem var tvungen.

Da rejste Kongen sig tilsidst,
og sagde med formummet List:
«Jeg veed en gammel kløgtig Mand,
som døde Folk opvække kan –
han Kvinden skal paafode sætte,
og hun nok kjende skal den Rette.»

Den ene Mand nu syntes glad,
den anden faldt paa Knæ og bad:
«O, Konge, Naade med mig hav,
lad hende hvile i sin Grav!
Jeg Gods og Guld min Modpart giver,
blot jeg for hende skaanet bliver!»

Da Kongen glad i Skjæget lo
og sagde: «Jeg det traf, min Tro!
Han, som paa Knæ nu ligger der,
den rette Ægtemand just er;
thi Alt han byder for at slippe
sin hedengangne Fru Xantippe.»