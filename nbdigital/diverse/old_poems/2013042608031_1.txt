Tilegnelse.
Fku som en venlig Stund, i Ensomhed,
har lyttet til, hvad Skjalden ene veed,
i Hjertets Dyb den ædle Lue kjender,
som Sangens Guddomsmagt i Sjælen tænder.

Hin Lue, som Begeistring man har kaldt,
fordi den ned fra Aandens Himmel faldt,
at vække Tankens Ørn af Døgnets Dvale
til Ætherflugten over Jordens Dale,
Hin Længsel til den ubekjendte Ø,
hvor Toner fødes, som kan aldrig dø,
hvor Foraarsluft og Englevingers Viften
bevæge Strengene i evig Skiften,
Hint Savn, unævneligt hvorfra, hvorhen –
som maner os det Svundne frem igjen,
som, naar i Livet Sangen synes blunde,
fremlokker Toner af de Dødes Munde:

Du, i hvis Barm Begeistring, Længsel, Savn,
en Verden fandt – Du Sangeren Din Favn
vil aabne, dele med ham Fryd og Klage,
hvergang han folder ud sin Vandrings Sage.
Du vil forstaa, hvad Trøst der bor i Sang,
naar Livets Alvor har gjort Barmen trang,
hvor det forsoner, hvor det bringer Lindring,
at vække svunden Lyst i sin Erindring.

Om Sorgen da har gjort Din Læbe stum,
betragter Du de nydte Glæders Sum;
og er Du fra Dit Paradis fordrevet,
Du takker Gud at Du engang har levet!
– O Sangens Aand, Du Flygtning her paa Jord!
hvi lod Du Tornerosen i Dit Spor
saa ofte dem, Du vinked gjennem Toner,
naar Du Dig hæved til de fjerne Zoner?

Tidt drømte jeg Dit Aasyns Glands at se;
jeg søgte Dig i Livets Lyst og Ve,
paa vaargrøn Eng, i falmet Skov om Høsten –
men fandt kun Sporet, hørte ene Røsten. –
Vor Tid er fattig kun paa ædel Sang,
thi Mængden lytter helst til Lirens Klang;
dog er der dem endnu, hvis Savn og Længsel
alene Harpen løse kan af Fængsel.

I deres Kreds jeg trøstig træder hen,
med Bud fra Sangeren til Sangens Ven,
i Toner, som mod Sangens Himmel stræbe,
skjøndt ej de fødtes paa den samme Læbe.
Var det end Hvermands Sag, med egen Røst,
at give Gjenklang af en Andens Bryst,
maaske det dog et Bifaldssmil kan vinde:
de spredte Toner til en Krands at binde.

– En enkelt Blomst, mit Hjerte mere nær,
er flettet ind i Krandsen hist og her;
jeg veed, de hjemsøgt blev af Sorgens Larve –
ak! der for har de denne blege Farve.
Kun ej fornægte deres Form og Duft,
at Børn de er af Nordens frie Luft –
saa lad dem dele deres Sangers Lykke:
at se mod Himlens Lys fra Livets Skygge!