XCII
Tog Gud tilbage, hvad hans Haand mig gav
Af Jordens Gods, som Løn for Sved og Møie,
Og skulde jeg i Verden til min Grav
Mig under Armods tunge Kors nedbøie,
Ja, Noget tabte jeg; med lønlig Røst
Jo vidner derom Sukket i mit Bryst;

Ja, Noget tabte jeg; dog vist jeg troer
Det bedste Gods ei i vor Rigdom boer.
Ifald jeg misted Venners Kjærlighed
Og Mængdens Tillid uden egen Brøde,
Saa skarpe Torn omkrandsed der mit Fjed,
Hvor Roser fordum aanded mig imøde,
Ja, Meget tabte jeg, det nægtes ei!
En Ørken blev mig da min Vandrings Vei,
Ja, Meget tabte jeg! dog vist jeg veed,
Jeg fandt Erstatning i Guds Kjærlighed.

Men tabte jeg min Tro paa Dig, min Gud!
Sonm dannede mig under Moders Hjerte,
Sonm mig opdrog for Himlen ved dit Bud,
Og mig forløste ved min Frelsers Smerte,
O da var Alting tabt! med denne Tro
Svandt Sjelens Haab og Hjertets Trøst og Ro,
Ja, da var Alting tabt! i hvert et Nu
Jeg øined Dødens Magt med navnløs Gru.