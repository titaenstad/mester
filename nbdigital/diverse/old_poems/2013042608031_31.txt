Oldingens Rlagt.
(Efter Børjeson.)
Dyn atter hæver Dig af svundne Dage,
Du Verdens Vaarsol, og til Jorden seer!
Endnu Du har Dit gyldne Haar tilbage,
Din Ungdoms Luer i Dit Øie leer.
O vredes ikke ved en Oldings Klage!
Mig Livets Vaarsol opgaar aldrig meer,
min Barndoms gyldne Lokker er forsvundne,
min Ungdoms Luer længst af Tiden bundne.

Mens Jorden brudesmykket, lys og fager,
lovpriser Skaberen i Vaarens Skrud,
og Blomstens Hjerte Livets Aande drager,
og Sangen toner gjennem Skoven prud, –
Forgjængeligheds Orm mit Hjerte plager,
i Sorgens Dragt jeg tjene skal min Gud;
vel seer jeg Vaaren venlig mod mig drage,
men Ungdom, Glæde, vende ej tilbage.

Naar Solen skynder sig til Liv at kalde
Naturens unge Spirer meer og meer,
og Blomsterne, af Dvalen vakte, alle
saa yndigt smile over Engen her, –
da seer jeg alt i Tanken Løvet falde
af Livets Træ, og aner Høsten nær:
jeg Stund for Stund seer Rosen Afsked tage,
til Dødens Lilje ensom staar tilbage.