Den første Sommerfugl.
En Sommerfugl? Hvad mere smukt 
Er til det Skabtes Skjønhed brugt,
End Farven paa dens Vinger drysset,
– Det Blomsterblad af Livet kysset?

Som paa et færdigt Maleri
Det sidste Henstrøg af Genie
Du, først da Alt var skabt, blev givet
Af Skaberfantasien Livet.

Gud saa hen paa det Skabtes Alt
– Det stille stod, som var det malt –
Da lød «se Alt er godt!» – da svævte
Fra Græs du først, og Alting levte.

Og saa hvert Aar det skeer endnu.
Det første Vaarens Bud er du,
Du melder først, at Skaberøiet
End seer udover Alt fornøiet.