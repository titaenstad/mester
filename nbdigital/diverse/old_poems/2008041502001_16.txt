Tryllestrømmen.
(efter det Tpdske.)
I Phantasiens vide Billedrige
Der slynger sig saa underfuld en Dal,
Hvor, snart hen mellem Floras Blomsterrige,
Snart mellem Bjerg og Klipper uden Tal,
En mægtig Strøm sig snoer, der vældelig
Nyt Leie med hver Bølge skaber sig.

Og dog fik intet jordisk Øie skue
Den Tryllestrøms ulige Bølgeslag,
Hvad enten blidt de glide, eller true
Høitrullende at slaae hvert Skib i Qvag.
Af deres Kraft og Virkning seer man kun
De sørgeligste Spor, hvert Sted, hver Stund.

Hvad Jordens stolte Søn end har opbygget
Med Guders Lyst, at trodse fjernest Tid,
Hvad han anseer urokkelig betrygget,
Blindt stolende paa egen Kraft og Flid,
Det Vældigste ved Ord og Daad frembragt
Bortrives flur af Strømmens vilde Magt.

Den modstaae ei de største Nationer,
Og Glands og Høihed er dens visse Rov,
Den skyller Hytter bort, den styrter Troner;
Nedbryde er for den en evig Lov.

Jo Længer den i raske Løb fremgaaer
Desmere Ødelæggerkraft den faaer.
Thi ud i Strømmens Bølger bradt sig gyde
Ved Dag og Nat saa mangen Bæk og Aa,
Der ubemærkt, om de end sparsomt flyde,
Dog Strømmens skjulte Magt forøge maae.

Saa gradvis voxer, stiger, svømmer den
I Stilhed til ukjendte Have hen.
Talløse Skibe paa dens Bølger flyde
Med Vimpler af hver Farve, store, smaa;
I disse høres Glædens Stemmer lyde,
I hine Suk og Skrig om Hjelp at faae.

Dog – ei det Skib af nogen Fare veed,
Hvis Valgsprog er: Troe, Haab og Kjerlighed.
Er det fornødent vel ved Sangens Ende
At nævne Tryllestrømmens sande Navn?
Den Tidens Strøm – hvo skulde den ei kjende,
Om end den flyder u seet om vor Stavn?

Den sluger, medens rask den løber væk
Selv dette Øieblik som liden Bæk.
Saa seiler jeg da fremad mod det Fjerne,
Mit Compas er et Blik til Himlens Gud,
Og venligt blinker Haabets gyldne Stjerne,
Seæer det end mørkt ved Horizonten ud
Engang vil og Ven Knokkelmand min Stavn
Som Lots indføre trygt i Fredens Havn.