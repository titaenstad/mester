Palkaldera.
Ven Skjønneste De er blandt Damer her i Stuerne, –
men, Frøken, fremfor Alt, forraad mig ej til Fruerne!
Man siger, som De veed, at Damer ej kan tie,
og dog – det maa ha' Luft – jeg kan umuligt bie!

Min Elskovs Kval i Nat jeg holder ej i Tømme;
mig Salen løber rundt, jeg dandser som i Drømme,
og skal et Blik af Dem ej snart til Liv mig kalde,
jeg over egne Been befrygte maa at falde.

– Ifald De derfor vil mig værdige at hør'et,
jeg vil Dem hviske en Tilstaaelse i Øret:
O, var jeg Rosen dog, De bærer der paa Barmen!
ja, var jeg Sløjfen kun, De fæstet har paa Armen!

– De sænker med et Smil det skjønne Hovede...
Tør jeg Dem byde op maaske som min Forlovede?
– Siig, gjør jeg nogen Buk imod den gode Tone,
hvis jeg i Aanden seer Dem som min lille Kone? –»