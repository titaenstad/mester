Sjette Sang
Anden D
Vestervig Kloster det ringer til Lig,
Sørgeligt er det at høre:
Faklerne skinne i Nat ved Vig,
Baaren fra Stavn de føre.

Liden Kirstin i Liin er lagt,
Og smykket med Silkeklæder;
Jordes skal hun med Kongepragt,
Hver Ovinde for hende græder.

Ingefried fletted for sidstegang
Guldlokken om blege Pande,
Bad sødt hende sove Søvnen lang,
Og salig engang opstande.

Huldfrid bandt hendes Jordebaand,
Og sukked derved saa saare,
Kyssed i Kisten den hvide Haand,
Og væded den med sin Taare.

Stille sørger saamangen Mand:
Taus Axel i Skaren følger;
Asbjørn Snare ei tie kan,
Han bittre Sorrig ei dølger.

Waldemar ganger Ligbaaren næst;
Sit Aasyn den Herre skjuler.
Trøste kan ham ei Læg, ei Præst;
Hans Kinder Angeren huler:

»Gravborg vil jeg reise af Gruus
Og smykke med gyldne Tinder;
Boe jeg vil i saa mørkt et Huus,
Hvor Sol og Maane ei skinner.»

Aaben stander den Klosterport,
I Kirken Faklerne skinne;
St. Thøgers Billed er klædt i Sort,
Saa stille er det derinde.

Sjælemessen fra høie Chor
I sorte Hvælvinger klinger;
Til Jorden falder den Skare stor,
Ved Altret Chordrengen ringer.

Sangen toner saa klar og fiin:
Bag Gittret Nonnerne gvæde,
Bede fromt til St. Augustin,
Og for liden Kirstin græde.

Waldemars Søster er lagt i Muld,
De Præster bede og sjunge;
Langsomt skuffe de Graven fuld,
Paa Kisten Drønene runge.

Tage de fire Stene graae
Og over den Skjønne vælte;
Sørge maae Danmarks Møer smaa,
Og sørge maae Danmarks Helte.

Waldemar paa de Stene seer:
»Store er de og svære;
Steen dog tynger ei Jorden meer,
Som den, mit Hjerte maa bære.

Bort gaaer den Sørgeskare
Fra liden Kirstins Grav.
Axel og Asbjørn Snare
Hinanden Haanden gav.

Fra Axels Helteøie
Faldt Taaren til hans Fod;
Begge de Kæmper høie
Hinanden vel forstod:

»Et Kloster vil jeg bygge,
Byg du dig mægtig Borg!
Gjerne i Kirkens Skygge
Jeg glemmer Jordens Sorg.

Men før den Dag kan komme,
Vort Danmark frelst vi see!
Førend dets Nød er omme,
Maa mangent Under skee.

Men Under før er hændtes,
Og vel paa fleer jeg troer;
Frelsen ei Jorden sendtes,
Før Jordens Nød var stor.

Størst er vor Nød nu blevet,
Og streng vor Dommers Røst:
Synden har sønderrevet
Vor bedste Kæmpes Bryst.

Lad Sorgen os ei kue!
En større Sorg jeg veed:
Hevnerens Tordenlue
Slog Danmarks Skytsaand ned.»

Saa taler Axel Hvide;
Den Broder ham forstaaer:
»Waldemars Sjælegvide
Kun lidet Godt os spaaer.

Kan ei han Naget dæmpe
For liden Kirstins Død,
Uden den brave Kæmpe
Ei endes Danmarks Nød.»

Saa tale de Tvillingbrødre troe
Og for deres Herre sørge.
Hjem foer Hr. Waldemar uden Ro;
Ei Ven ham voved at spørge.

Taus bar han længe det dybe Nag,
Og lukked i Borg sig inde;
Han vilde ei see den lyse Dag,
Ei trøstes af Mand eller Qvinde.

Men Axel Hvide sig svøber i Skind,
Saa gaaer han djærv til sin Herre ind:
Din Vrede skal mig ei fra dig vende,
I Nøden, Herre, du Ven skal kjende.

Vel veed jeg hvorfor din Kind er bleg,
Hvi Lys du hader og Lyst og Leg;
Jeg Naget seer, som dig slukker Øiet,
Og som dit Hoved mod Jord har bøiet;

Men vaær frimodig i Herrens Navn!
Din Sorg skal vorde din Sjæl til Gavn:
For Brøde fri jeg dig ei vil sige;
Men vil du sone den som en Mand,
Saa frels i Nøden dit Fædreland!
Til Stordaad kalder dig Danmarks Rige.»

Og Waldemar sit Hoved
Opløfter ved de Ord:
»Svar Bod min Gud jeg loved;
Tung er min Synd og stor.

Kan jeg med Daad den sone?
Hvor er den Gjerning til,
Som for Gudherrens Throne
Min Brøst udslette vil?

Seæe, lam og løftebundet,
IJeg staaer i Mørkets Sold;
Og tidt mit Blod er rundet
For Argelist og Vold.

Jeg dømtes til at bløde
For ham, som vil vor Død;
Han lægger Landet øde;
Taus maa jeg see den Nød.»

Gjensvarer Axel Hvide:
»Udforsk ei Herrens Raad!
Med mandig Taal at lide,
Er nu din Sonedaad.

Vi taale maae og tie,
Mens Tugtens Haand os naaer,
Og from paa Herren bie
Til Frelsens Time slaaer.»

Og Waldemar fornemmer
Den fromme Kæmpes Ord;
Ei Danmarks Nød han glemmer
For Hjertesorgen stor.

Af mørke Huus han ganger
Til Raad og Daad beredt.
Ei længe Arnold Sanger
Den høie Drot har seet;

Det Syn den Gamle fryder,
Han hilser Folkets Ven;
Velkommen han ham byder'
Blandt Levende igjen.

Men stille Hertug Waldemar staaer
Med Axel i Kongehalden.
Kong Svend med Hæren i Leding gaaer;
Haard Tale blandt dem er falden.

Kong Svend ei hørte Hr. Axels Raad,
Ei Hertug Waldemars Stemme;
Uviis, han hasted til grumme Daad,
Det maae hans Kæmper fornemme.

Han Sverrig hærged med Ild og Sværd;
Men Frost og Snee ham betvinger,
Og Værneboernes Bondehær
Med Steen ham Hyldingen bringer.

Finveden tænder ham Arneild,
Og til hans Kæmper det svier.
Fra Leding drager han, harm og vild,
Og med sin Seier han tier.

Men Harmen løser hans Tungebaand,
Mod Waldemar han opfarer;
Mod trofast Lehnsmand han løfter Haand,
For Helten spændte han Snarer:

Forræderbreve iløn han skrev,
Dermed den Herre at fange;
Men liden Ære ham levnet blev:
De Konster daared ei Mange.

Den Mand er ikke i Kongens Hær,
Som Haand mod Waldemar hæver;
Hver Dansk den trofaste Helt har kjær;
Det Kongen skuer og bæver.

Ei Danmarks Rige har bedre Ven,
Med Harm det Kongen har sandet;
Og Fred han slutter paa Skrømt igjen,
Mens Venden raser i Landet.

Nøden kræver raske Jid,
Glemt er Drottens Svig og Rænker;
Kun paa Fædrelandet tænker
Waldemar i Farens Tid.

Ei sin Fæstemøe han skuer;
Fjernt hun hører om hans Seir.
Langt fra Vaabenklang og Leir
Sidder hun blandt ædle Fruer.

Hun har seet, hvor Kæmper veg,
Haanden, som tilbagevinked;
Og hvor frygtet Brudgom blinked,
Grued hun for blodig Leg.

Hos Fru Bodil syer og sømmer
Brudekjortel hun iløn;
Ved den Syssel, stolt og skjøn,
Hun om Danmarks Krone drømmer.

Knud i trofast Iydes Land
Gamle Venner om sig sanker;
For de mørke Herskertanker
Skuffet Sjæl ei hvile kan.

Tro den Herre dog bekæmper
Maægtig Frister i sit Bryst,
Værner svorne Konnings Kyst
Og retfærdigt Nag neddæmper.

Fjenden nær, i Roskild By
Falske Dannerkonge sover;
Livet for ham Dansken vover,
Nøder Venden, ræd at flye.

Med sit gode Ryttersværd
Guiddas Fæstemand fremtrænger:
Kjække Radulph fremmerst sprænger,
Standser ene mægtig Hær.

Drot og Riddersmand ei ene
Nævnes skal i fjerne Tid
Mangen Svend for stolte Jid
Danmark reiste Bautastene.

Og hvad Axel Hvide saae
Mester Lange ei forgjætted:
Intet Navn, han peged paa,
Er af Tidens Rust udslettet.

Waldemar har djærve Mænd:
Barke raser ved hans Side;
Han kan slaae og han kan bide,
Skjelner Fjende ei fra Ven.

Stundom kun med Bøilen dæmper
Waldemar hin Kæmpe vild.
Stærke Radulph rolig kæmper,
Gjækker Fjenden, rask og snild.

Hans er Æren dennesinde
Fyrsten studser ved det Syn:
»Er den Rytters Sværd et Lyn,
Som kan knuse og forblinde?»

Ingen kommer Radulph nær,
Fremmerst kæmper han fast ene;
Over Bakker, mellem Stene,
Styrter knuset Hedninghær.

Forbauset Waldemar Radulph kalder,
Vil Kæmpen adle med Ridderslag;
Men raske Svend ham i Talen falder:
»Hvad skal vel Krage i Tranelag?

Paa laante Støvler Jernsporen kradser;
Guldsporen ei til min Træsko passer.
Et dygtigt Slagsmaal jeg duer til,
Men ei til stateligt Ridderspil.

Med stolte Fruer jeg ei tør dandse,
Og Ring ei rammer min Rytterlandse.
Hver ærlig Kæmper er god for sig;
Men det Slags Ære er ei for mig.»

»Nu vel – gjensvarer den Herre bold –
Din Manddom være dit Ridderskjold!
Var hver en Ridder den Rytters Lige,
Frelst var vel Dannemarks Folk og Rige.»

Mens Waldemar kun tænker
Paa Danmarks Værn og Skjold,
Kong Svend med nye Rænker
Omsnoer den Herre bold:
»Sadl – bød han – rappe Heste!
Af Land vi ride brat!
Hr. Konrad vil vi gjeste
Og hente Brudeskat.

Paa Tro og Love følger
Ham Waldemar af Land;
Sin Ven ei Axel dølger
Hvad Løn han vente kan.

Med gamle Arnold viger
Han fra hans Side ei;
Den mørke Mistro stiger
Hver Dag paa farlig Vei.

Og gamle Arnold hæver
Sin Stemme mangengang;
Mørk Konning Svend tidt bæver
Ved underlige Sang.

Men Waldemar ei frygter,
Tro følger han sin Drot.
Snart sander han de Rygter:
Kong Svend ham undte Godt.

I Markgrev Konrads Kjelder
Den Herre skulde boe;
Bisp Hartvig ham det melder
Med Hertug Henrik tro.

Taus paa de Sendebreve
Forbauset Herre seer.
Paa hvad hans Venner skreve
Han ei kan tvivle meer.

I Stade By de ride
I mørke Herberg ind;
Det var ved Midnatstide,
Og mørkt var Kongens Sind.

Endnu en Nat de sove
Tilsammen under Tag.
Svend Arnold vil ei vove
At blunde Nat og Dag.

Heelt venlig Kongen tøver
Og venter lønligt Bud;
Men flere Taalmodsprøver
Ei Waldemar holdt ud.

Selv fromme Konrad sparer
Ham for hin Harm og Nød:
Han ærlig aabenbarer
Hvad falske Drot forbrød.

I fremmedt Herberg glæder
Sig Svend ved Davrebord;
Ind Konrads Sending træder
Og mæler høit de Ord:
»Sin Dotters Husbond sender
Min gamle Herre Svar:
For Venner og for Frender
Han ærligt Værge har;
Men før i Borgekjelder
Han huser skuffet Gjest,
I Galgen seer han heller
Hvem ham var Frende næst.

Brat Waldemar opstiger
Og griber til sit Sværd.
Bleg Konning Svend undviger –
Han aabne Dør var nær.

Han til sit Føolge haster,
Og flyer, som han kan bedst;
Han røbet Maske kaster,
Og sporer rappe Hest.

Til Fyens Land han farer
Og samler mægtig Hær.
Brast ham de fine Snarer,
Han stoler paa sit Sværd.

Brudt er hver Eed, og løst hvert Baand,
Forraadt er Kongens Rænker.
Frit hæver Waldemar sin Haand,
Og sprænger alle Lænker.

Med Axel og den Svend saa bold
Til Viborg By han farer.
For Konning Knud paa Borrevold
Den Svig han aabenbarer.

Kong Knud med Harme reiser sig
Og falske Drot undsiger:
»Før Danmark skal forgaae ved Svig,
Adsplittes Folk og Riger!»

Paa Dannerlyng ved Viborg By
De løfte Røst og Hænder:
»Af Landet skal den Nidding flye,
Som Danmarks Ære skjænder.

Det gjælder Liv nu eller Død –
Til Kamp beredt vi stande,
Og ende vi ei Danmarks Nød,
Hver Dansk vor Jid forbande!»

Forbauset Mand og Ovinde seer
Op paa de Kæmper høie;
Paa Frelsen Ingen tvivler meer,
Som seer de Mænd i Øie.

En Mumlen mellem Folket gaaer;
Det Syn dem fast forfærded:
Streng, liig en Vredens Cherub staaer,
Ung Waldemar med Svardet.

Dog skjøn i Vreden, Folket huld,
Paa Kongesteen han skinner.
Ved Siden stander, sort som Muld,
Kong Knud med blege Kinder.

Han hviler sig paa tunge Spær,
Som viet ind til Døden;
Men Iyden har den Herre kjær,
Og var ham tro i Nøden.

Høit skingre tusind Hyldingsraab,
To Konger Iyden kaarer:
Ung Waldemar med Seiershaab,
Og Knud med dulgte Taarer.

»Kong Waldemar! med dig er Gud –
Du skal os Seier bringe.
Forglem din Harme, Konning Knud!
Døm Folk og Land paa Thinge!»

Saa raabe høit til Skjoldegny
De tusind Hyldingsstemmer.
Det Konningvalg, i Odins By,
Med Skræk Kong Svend fornemmer.