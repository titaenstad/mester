Harald Haarfager.
Ung Harald var et halvt Snes Aar,
da Konning Halfdan himled,
og Mod de bange Fiender faar
og talrig sammenstimled.

De troed det hel let en Sag
at fælde Barnet med et Slag.
Men Helte avle Heltebørn,
og stærk er to Aars Bamse,
og Neb og Klør har ungen Ørn,
hvormed han godt kan kramse;
ja kramse kunde liden Drot,
det mærkede hans Fiender godt.

Han var ej heller grej at se,
naar han slog ned for Fode;
ti Haar han havde vist som tre
og kaldtes Lurvehode;

for det var baade Aar og Dag,
han aldrig satte det i Lag.
Ti højt han svor, da Liljevaand,
den hordalandske Pige,
ej vilde række ham sin Haand,
for han vandt Norges Rige:

»Ej Kam og Saks skal gaa i Haar,
føor jeg som Enekonge staar.»
Han var hel kongelig i Sind,
og Kjæmper til ham ty'de;
men Nissekonger krøbe ind
i Høje eller fly'de;

ja nogle gav ham og som Skjænk
sin Kongestol for Jarlebænk.
I Hildursleg i Hafursfjord
man vil ham Vingen stække;
men der vandt Harald hele Nor
ombord paa Thorers Snekke,
og om hans Daad Hornklove sang,
saa at det højt blandt Fjælde klang.

Stolkonning blev han nu hel høj,
og grejet blev ham Haaret,
som ti Aar løst om Hodet fløj;
og da det net var skaaret,
Haarfager kaldtes han med Ret;
ti det var langt, af fager Let.