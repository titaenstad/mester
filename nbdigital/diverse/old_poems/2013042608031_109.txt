Rundt om Jorden.
(Efter Rückert).
aa Vandring gaar en Haandværkssvend
fra O berlingen. – «Sine Been
han agter ej at spare!»
Hvor langt mon vil han fare?

Til Kønigshofen – næste Stad –
har han det bragt, og før han gad
sig videre forføje,
han Stedet tog for Øje.

Gen Port kun Fæstningsbyen har,
thi derved Fienden sparet var,
hvis Storm han vilde rende,
Ulejlighed af tvende.

Det veed vor Vandrer ej, og fort
gaar ind han ad den ene Port,
med Tanken: af en anden
at komme ud, i Panden.

Da her kun er den ene Port,
kan Den, som vil fra Byen bort,
ej komme ud en anden;
det aned ikke Manden.

Til samme Port han kommer da,
betragter Landet raaber: «Ah!
Sligt saae jeg ingensinde,
saavidt som jeg kan minde!»

Jo længere han fremad vandt,
desmere skjønt han Landet fandt
og, fra de mindste Dele,
saa hjemligt i det Hele.

Med Et han stirrer ufravendt ...
«Det Kirketaarn er mig bekjendt,
og disse Klokkers Klingen
lig dem i Oberlingen!»

I Skolen alt man lærte mig,
at Jorden er en Kugle lig,
man rundtomkring kan vandre;
– det Samme paastaar Andre.

Jeg har – naar Alt til Alt da kom –
fra Pol til Pol den vandret om;
det kan jeg grant fornemme,
thi see: jeg er jo hjemme!

Det var da gjort med ftakket Frist
men hvad der mig forundrer mest:
hvor ud jeg monne drage,
præcis jeg kom tilbage!

– Hvis Nogen med det Spørgsmaal kom:
«Hvor vidt var Du i Verden om?»
jeg svare kan med Ære:
«JI Kønigshofen, Kjære!»