En Forglemmigei til Pigerne.
Med Skjønheds Stjerne paa sit Aasyn gik
den blide Kvinde fra sin Skabers Hænder,
og sød som Duften, Natviolen sender,
er Tryllemagten, hendes Ynde fik.

Til hende Herren gav det Kald at flette
og væve Roser ind i Livets Krands;
derfor skal Følelse og kjærlig Sands
hun eie for det Yndige og Nette.

Thi skal du ikke dadles, hulde Pige,
fordi den simple Prydelse, du bær,
forhøjer dine Ynders milde Skjær
og følger Lovene i Modens Rige.

Jeg tænker ei, at Verden dig har daaret,
og at du er med Mørkets Aand i Pagt,
fordi du viser dig i smagfuld Dragt,
fordi jeg ser, du har en Blomst i Haaret.

Men se i Skjønhed ei din bedste Gave,
i Modens Flitter ei din sande Pryd!
Har du en Skat af Visdom og af Dyd
i Hjernens Magazin, i Hjertets Have?

Forgjæves vil du som en Stjerne tindre
i dine tusinde Juverlers Glands,
naar Sjælen mistet har sin Liljekrands,
naar det er tomt og øde i dit Indre.

Med kold Beundring drager man forbi
Paladset, som ved Kongeveien pranger,
naar Blomsten i en Hyttes Vindve fanger
den stille Vandrer paa en ensom Sti.

Saa ydre Glimmer uden Gudsfrygt vil
kun Blikket fængsle, ikke Hjertet vinde;
men er din Barm et Dydens Tempel, Kvinde,
da kan du tænde Kjærlighedens Ild.

Vel skal din Tak til Himlen ogsaa stige,
naar Tryllefuglen Skjønhed bygger sig
en Rede straalende og nydelig
om Kind og Hage paa dit Ansigt, Pige,
naar dine Stjerner to af sort Agat
ned paa dets Roser og dets Liljer funkle,
og over Skuldrens Alabast de dunkle,
de rige Lokker sænke ned sin Nat.

Men husk, din Sommer, Pige, varer kort!
dens Blomsterflor i Døden snart skal blunde;
da kommer Høsten med de visne Lunde,
da flyver Tryllefuglen Ungdom bort,
og fra dit Hoved listig Tidens Haand
din Skjønheds fine Bævernaal vil drage;
da vil der spørges, hvad du har tilbage
af Prydelser for Hjerte og for Aand.

O, tro ei Modeherrens Tale sød,
som Smigers vamle Sukkerbrød dig byder
og for din Uskyld og din Lykke gyder
sin Gift i fade Komplimenters Mjød!

For intet regner han din Aand, dit Hjerte;
dit Legems Ynder blot han agter paa.
Sit eget elskte Jeg han kun vil faa
belyst ved Glandsen af din Skjønheds Kjerte.

Et Liv i Gud din Skjønhed være skal,
din Prydelse jomfruelige Dyder,
og Glædens Rose, selv naar Taaren flyder,
skal dufte for dig gjennem Sorgens Dal.

I YdDmyghedens Dragt skal du dig vise
0ﬅOTÊsy hylle dig i Tugtighedens Slør,
lig Jomfruen, hvis Minde aldrig dør,
som alle Slægter skulle salig prise.

Bevar den sande Fromhed i dit Hjerte;
thi den er Sjelens Lynafleder tro.
I Daaben fik du Korsets Mærke jo;
vær da taalmodig under Korsets Smerte!

Potamiæna lig, i Dødens Kval
gaa gudhengiven for din Tro, din Ære!
dit Indre rent som luttret Guld skal være,
som Kildevovens flydende Krystal.

Du huslig Syøsel fik til Kald af Gud;
vær ei formeget da i Folkelarmen!
Derude under Solen og i Varmen
faar Sjælen Pletter som din Liljehud.

Ved Arnens Helligdom Præstinde vær!
Betragt dig som en ringe Tjenerinde!
Den høie Naadeløn du da skal finde,
som den beskedne Dyd forjættet er.

Fra Himlen faldt en liden Draabe ned
og blev i Oceanets Dyb begravet.
«Hvad er min Ringhed» – tænkte den – mod Havet?
Hvad er mod dette Vand min Lidenhed?»

Men Herren bød, og i en Muslings Indre
den sank og blev en Perle dyrebar
og kunde siden, straalende og klar,
som bedste Smykke i en Krone tindre.

Vahar taus! – Vær trofast i din Kjærlighed
NVar Pligtens varme, evig tro Veninde!
Lad Frelseren i dig et Tempel finde,
som han kan fylde med sin Herlighed!

«Emanciperet» da fra Syndens Magt,
du Troens Guld til Diadem skal bære;
din Perlerad skal Angerstaarer værtt
og Guds Retfærdighed din Brudedragt.
   
Saa lad den svinde da, din Ungdoms Vaar!
Lad Tiden listig fra dit Hoved drage
din Skjønheds Bævernaal, naar du tilbage
en indre Rigdom har, som ei forgaar.

Har Kristus grebet dig i Verdensvrimlen
og «hvide Klæder» skjænket dig i Løn,
Da er din Lysdragt selv for Engle skjøn,