Hvad kalder du den sørgelige Tid,
Som du og jeg vel stundom har oplevet,
Naar under Marthas Syøsler, Peders Flid,
Det er som Troens Lys udslukt er blevet;

Naar Tvivlens Storme hæve barske Røst,
Mens Alt er mørkt og øde i vort Bryst?
Den Tilstand kalder jeg min Thomas-Smerte;
Thi da er der en Vinter i mit Hjerte.

Hvad kalder du den sørgelige Stund,
Naar Frygt og Modløshed som Taager tykke
Hvorhen du seer, dit Blik omgiver kun,
Saa du kun aner Kummer og Ulykke;

Naar hver en Haabets Spire frisk og grøn
Henvisnet er som Sjelens Andagts Bøn?
Den Tilstand kalder jeg min Thomas-Smerte,
Thi, ak! da er der Vinter i mit Hjerte.

Hvad kalder du den sørgelige Dag,
Naar Kjærlighedens Sol har tabt sin Varme,
Naar Hjertet, fuldt af Bitterhed og Nag,
Ei røres kan, og ei sig vil forbarme;

Naar i din Omgang fast hvert Yttrings Ord
Som Igslag giver smertelige Spor?
Den Tilstand kalder jeg min Thomas-Smerte,
Thi, ak! da er der Vinter i mit Hjerte.

Men, Gud skee Tak! som Herrens Almagts Aand
Bortjager Vintrens kolde, tunge Skyer,
Saa Jordens Skikkelse fra Fængsels Baand
Til Foraars Frihed atter sig fornyer;

O, saa har tidt hans milde Naade-Røst
Bragt Lys og Haab og Fred i dette Bryst,
Saa jeg bar rolig Livets Strid og Smerte,
Thi foraarsfrisk var Himlen i mit Hjerte.