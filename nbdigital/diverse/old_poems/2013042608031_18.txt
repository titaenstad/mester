(vver H. S 1872.
Den trætte Vandringsmand har Staven lagt
– han kom til os fra fjerne danske Strande –
og afført sig Thaliapræstens Dragt,
før Aandeslugten over Lethes Vande.

Det store Drama – CLivets – var fuldendt
og Kunstens Alterglød til Aske brændt –
og rolig saa' han Templets Forhæng dale –
og sænkede sit Blik i Dødens Dvale.

Ved Grændsen her – i den Forsvundnes Spor
vil Sangen nu en Mindeblomst ham sætte;
Faa kjendte ham blandt os, saa høit mod Nord,
hvis ei, en Krands ham Mange vilde flette.

Dog – da han mindes vidt om Norges Kyst,
hvor Folket fandt hans Kunst «ej blot til Lyst»,
maaske en Vandrer tidt til Graven træder,
hvor Blomsten dufter over graanet Hæder.

I Med- og Modgang var han Pligten tro;
paa Mandens Ord selv Tvivlen maatte stole,
og Kunstneren, ved Kunstens Idræt fro,
ej svigtede den gode gamle Skole.

Maaske han ej de største Evner fik;
dog Faa i Lunets Kraft ham ovpergik;
Natur og Sandhed huldt hans Kunst besjælte,
– og han misundte ej Kothurnens Helte.

Men kuet under Legemssmertens Kval,
med Længsel Sjælen mod Forløsning stunded
didhen, hvor den forklaret skue skal
hver Gaade løst, den her ej fik udgrundet.

– Held ham, hvem Tiden ej tilbage lod
med Fremadhigen – men med saaret Fod –
i Glemsels og Forladtheds dybe Skygge,
med Tanken en e om den svundne Lykke!

Vemodig-taus forlader Kunstens Ven
nu Graven, hvor den gamle Mester hviler.
Sit Hjemland, Danmark, fandt han ej igjen,
men Nord ens Stjerne dog hans Støv tilsmiler;

og een er Veien kun fra Sorgens Jord
til Trøstens Fader, som i Himlen bor –
O, sørger ej! men seer mod Evigheden:
Ei Støvet blot – hans Sjæl har fundet Føeden!