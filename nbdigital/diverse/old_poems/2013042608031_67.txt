Barndomsmindet.
(Ester Runeberg.)
Dy var en Tid, jeg mindes til min Død,
da Livets Mai paa mine Kinder gløded;
da Rosen i min unge Barm fremskød,
og ingen Storm dens Blomstring grumt forgøded.

Hvor glad jeg leged i min Uskyld da,
lig Vinden paa sin Flugt en Sommermorgen!
min Fryd var reen, som Lyset ovenfra,
og let, som Duggens Perle, var mig Sorgen.

Da syntes Glæden bo i hver Gestalt:
i Blomstens Duft, i Turtelduens Kurren;
og Vindens Sus og Bækkens Sang og Alt,
var Barn, som jeg, og leged med Naturen.

Men snart forsvandt hin skjønne Barndomsvaar,
for ej at varme dette Hjerte mere;
ak! Lundens Blomster knoppes Aar for Aar,
men Livets Blomst kun,en Gang skal florere.

Forgjæves, naar dens Pragt er falmet af,
Du vande vil dens Rod med Taarefloder;
de visne Blade søge kun en Grav,
og Stænglen segner med sin kolde Moder.

Hvor hastigt ile Livets Timer bort,
i stille Virken med vort Haab for Øje!
– Da Vejen til vort Maal dog er saa kort,
hvi skal, før vi det naa, os Skjæbnen bøje?

Paa Dig, o Tid, jeg seer med lønlig Graad,
lig Havets Søn mod Hjemmets Strand, tilbage –
Ak! lee og nyde, det var Barnets Lod.
men Mandens er, at kæmpe og forsage!

Hvad er dog denne Verden for mit Haab,
dens Laurbærkroner, dens Paladsers Sale,
imod den Hytte, hvor jeg voxte op,
og Krandsene fra mine Barndomsdale!

Dog – ikke klager jeg. Hin glade Vaar,
skal Hjertets Duebud dog ej gjenfinde –
Bliv, hulde Minde om de svundne Aar
kun Du min Vandrings tro Ledsagerinde!

Maaske endnu ved Grændsen staar en Ven
og aabner Vandreren sin Favn den ømme;
maaske mig Alderdommen gi'r igjen
min tabte Fred og mine Barndomsdrømme.

Naar træt jeg da mig læner min Stav,
og Hjertet vil for Livets Røst sig lukke,
da skal jeg vakle trøstig til min Grav,
som fordum mangen Aften til min Vugge.