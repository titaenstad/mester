XXXI
1.
Hvorhen, hvorhen, o Hjerte? – Fremad, fremad!
Saa raaber Verden i sin Viisdoms Ruus;
Men jeg vil svare stille: hjemad, hjemad,
Tilbage til min Gud, min Faders Huus;

Forlænge, altfor længe var min Hvile
Hos Dalila, hvor de Philister snoe
Mig Skjændslens Fangebaand, nu vil jeg ile
Til Naadens Fader-Huus og vinde Ro.

2.
Hvad bringer du til Hjemmet, Hjerte, Hjerte,
Som lukker Øret nu for Verdens Lyst?
Jeg bringer med mig Smerte, Angrens Smerte,
Et skamfuldt Aasyn, og min Klage-Røst:

O Fader, Fader! vil Du mig tilgive,
At jeg saa tankeløs forsynded' mig,
At Verden kunde her saa kjær mig blive,
At for dens Lyst jeg kunde glemme Dig?

3.
Hvad haaber du at finde da i Hjemmet,
Ved Maalet for din Bods, din Troes Fjed?
NjhJeg haaber Naade, ja! thi som en Fremmed
Jes søger ikke Guds Barmhjertighed;

Jeg er Guds Barn, skjøndt ved det Ord jeg bæver,
Og føler mig uværdig til dets Trøst,
I dette Haab min stakkels Sjel dog lever,
Fortabt er ei, hvad Jesus har forløst.