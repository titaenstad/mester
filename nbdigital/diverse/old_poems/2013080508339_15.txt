Stands Tungsinds stolte Aand, der svæver
paa Aftnens Vinger, tag mig med –
den Tanke dødes ei, den lever,
der stille flyver i dit Fjed;

thi du – du synger liflig Røst,
Misklang i Smerte sig forsoner
og klinger ud til evig Trøst,
hvor Død og Gru som Ungdom toner,

og Himlen atter Stjerner rummer,
skjønt Dybet skuer mørkt som Kummer.
Svæv over Jorden, som du tvinger
med Aandens Scepter, den Natur,
hvori din Tale sagte klinger,
Sø, Skov og Sky om Klippeur –

o til det Større ville vi,
en Sjæl – et Menneskes – vi finde
og fylde den – men ei som I,
Døtre af Haab, som har den inde,
Sorg, Graad og Angst, der uvis vanker –
nei, men med store stærke Tanker.

Kval ligger over Kunstens Rige,
paa Glemsel venter gammel Magt,
Skjønhed paa det Forgjængelige,
al Kundskabs Sum er snart udsagt,
og Livet stemmer mangen Hu,
indtil den svart for Døden gruer –
men Alt betragter rolig du
med Tankens mørke Blik, der luer,
du Længsels Aand, du Lys, der vier
en Sjæl til Evighedens Stier.
Bonn Sptbr. 2.