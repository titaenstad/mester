Mu er det Foraar: Taage-Skyen viger,
Og Luften vorder klar og mild og varm;
Men i dit Hjerte, mon du ogsaa siger:
Nu er her Foraar, Foraar i min Barm?
Thi ingen Vantroes Taage tyk og graa
Formener Jesu Blik min Sjel at naae.

Nu er det Foraar: Frostens haarde Pantser
Ei dækker Jordens Barm for rige Sæd;
Men i dit Hjerte, mon ei Stivsind standser
Guds Ord, naar det vil trænge sig derned?
Guds Agerland, hvor blev din Rigdom stor,
Naar du annammed glad din Frelsers Ord!

Nu er det Foraar: Græsset groer i Enge,
Og Blomster smile til dig fra dit Fjed;
Men i dit Hjerte, mon ei snart fremtrænge
Sig Himlens Blomster der: Guds Kjærlighed?
O Paradiis, du sees igjen paa Jord,
Hvor Christi Kjærlighed i Hjertet groer!