Erik Jarl.
Som liden Gut jeg lærte
at svinge blanke Sværd
og le ad Saar og Smerte
i haarden Herrefærd.

Jeg arved Haakons Styrke,
men ej hans grumme List;
ej Aser mon jeg dyrke,
men Himlens hvide Krist.

Da brat fra Ormen Lange
Kong Olaf sprang i Fjord,
jeg Snekken monne fange
og gik hel stolt ombord.

Jeg Sejl i Toppen hejsed
og drog saa fort i Havn,
i Norge saa jeg knejsed
med stolten Jarlenavn.

Med Broder Svejn den gode
jeg styred Norge godt;
i Fred vi Bønder lode
velsigne deres Drot.

Med Svoger Knut jeg pløjed
til England over Hav;
vel Britterne jeg bøjed,
men sank dog der i Grav.