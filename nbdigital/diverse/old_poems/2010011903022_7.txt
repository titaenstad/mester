Niende Sang.
Natten ruger, taus og kold,
Over Leir og Bye og Slette;
Ei Kong Svend paa Borrevold
Svare Trængsel kan forgjette:

Guld og Brød det skorter paa;
Hungre maa han eller stride,
Ud af faste Borg han maa,
Og i sure Æble bide.

Listig Speider sig har meldt,
Bringer Trøst ved Midnatstide:
»Knud nu sover tryg i Telt,
Mens hans bedste Mænd bortride.

Sorte Plog har Nattevagt,
Eders Høimod han berømmer;
Iydehæren, halv forsagt,
Kun om Død ved Viborg drømmer.

Vil I seire vist og let,
Konning, I paastand opbryde!
Brat, før Fjenden vaagner ret,
Domsøsbasunen for ham lyde!»
Svend har hørt den Speiders Raad,
Calles«n og Steen han kalder;
Flux berammes vigtig Daad,
Luren huult fra Borgen gjalder.

Dæmpet klinger Skjoldegnye;
Rask med Bue, Spyd og Slynge
Drager gjennem Viborg Bye
Letbevæbnet Fodfolkklynge.
Af St. Mogens Port udgaae
Tusind Mænd i viet Skare:
Sacramentet tog de paa,
Ingen Fjendes Liv at spare.

Under Portens Hvæølving staaer
Store Kobberhest nedgravet;
Derom gamle Sagn der gaaer:
Den med Kraft er sært begavet;

Naar den klinger under Jord,
Død den varsler Stadens Fjende.
Hæren gamle Spaadom troer,
Haaber visse Seir at vinde;

Mens de sorte Banner svang,
Nattens Fugl paa Muren tuded;
Under Porten hule Klang
Blodig Seier dem bebuded.

Waldemar i Opbruds-Stund
Kom fra Eventyr tilbage;
Uden Rast og Natteblund
Hjelm han spændte under Hage.

Forud Asbjørn Snare foer,
Axel tumler vælig Ganger;
Waldemar den Kæmpe stor
Følger glad med Arnold Sanger.

Kongen stiger selv til Hest,
Trindt ham Fjæderbuske vaie;
Hæren følger han mod Vest
Ad St. Stephans Enge-Maie.

Vaabenklang ved Hanegal
Blodig Morgengry forjætter;
Ravnen flyver over Val,
Skriger hæs paa Viborg Sletter.

Og der det dages, staaer Hær mod Hær;
Aaen mellem dem strømmer.
Kong Knud end blunder, med Haand paa Sværd;
Sophia fredelig drømmer:
For høie Gjest hun med Gunst igjen
Credentser gyldene Bæger;
Paa Danmarks Throne hos mægtig Ven
Det stolte Hjerte hun gvæger.

I Leiren toner der Ottesang;
Præster bede og sjunge.
Bønnen standser ved Lurens Klang;
Ved Aaen Vagtskjolde runge.
Og Pilene hvine, og Vagterne flye,
Alt surre de tusinde Slynger;
Med Steenregnen kommer den knusende Sky,
Og vækker de søvndrukne Klynger.
Forfærdelsen knuger forvirrede Hær,
De Høvdinger raabe og larme;
Af Teltet udstyrter Kong Knud med sit Sværd,
Han blusser af Iver og Harme.

Ham Søsteren følger med flyvende Fjær;
Med Spÿydet i Haand hun fremfarer.
For Konningen blues bestyrtede Hær,
For Møen de flygtende Skarer.

Og Hver sig væbner, som han kan bedst,
Hver Rytter svinger sig paa sin Hest.
I Aaen rider alt dristig Fjende;
Men i de Grundsvælg, dybe og blinde,
I Hængedyndet de styrte maae,
Og Hest og Rytter med Skræk forgaae.
Tilbage kæmper sig Asbjørn Snare;
Vel hundred sank af hans rappe Skare.

Det Mandfald volder i Leiren Fryd;
Trøst Kong Knud sine Mænd opstiller.
Med Stageslynger og Kastespyd
Vred Fjende ved Aa dem driller.
Waldemar gløder af Kæmpelyst,
Ved Axel Hvides Side;
De æske Sachsen til Alvorsdyst;
Men Ingen kan over Aaen ride.

Vred Sachsen bander den usle Flod,
Som Danmarks Land han den agter ringe,
Og harmes over, at Tydskens Mod
Ei danske Rendesteen kan betvinge.
Men Folrad raaber til kampgridsk Hær;
Han sikkre Vadsted i Aaen kjender,
Der ud han styrter med Hingst og Spær;
Mod Waldemar han sit Banner vender.

Glad unge Hertug sligt Vadsted seer,
Med liden Flok han mod Sachsen farer,
Ei jydske Flod dem adskiller meer:
I Aaen mødes de vrede Skarer.

»Bed Kongen følge mig over Aa!
– Den Skjoldung raaber til Axel Hvide –
Kan Tydsken her jeg tilbageslaae,
Skal hist vi snart paa det Tørre stride.

Og rask han sporer sin Hingst til Dyst,
Vil Folrad af Sadlen støde;
Spydet splintres mod pantsret Bryst,
Fire Landser ham møde.

Stridshingsten steiler i skumhvid Aa,
Stærke Drot den med Sporen tvinger:
Frem med Skjold han sig knuge maa,
Hjaltet i Haand han svinger.

Rask bortstøder han brudte Spær,
Fast det sad mellem Hjelm og Pande.
Arnold er ham i Kampen nær,
Med Blod sprudle Aaens Vande.

Tilbage styrte alt Sachslands Mænd,
Waldemar frem over Aaen rider;
Brat ordner han sine Mænd igjen,
Med liden Flok han til Slag fremskrider.

Og mens Kong Svend over Aaen gaaer,
Mens Axel ordner de Fodfolkrækker,
Med uhørt Manddom Waldemar slaaer,
Og Hærens Overgang dækker.

Et Sværd han vristed af Fjendehaand,
Derfor den trofaste Folrad bløder;
Den Sachserhøvding med kraftig Aand
Dyrt for sin dristige Manddom bøder:

Forgjæves kaster han søndret Sværd,
Forgjæves Waldemar Helten skaaner –
I Svends den hevnindviede Hær
Hans kjække Aasyn i Døden blaaner.

Drabeligt voxer det Vaabenbrag:
Hos Waldemar seirer alt Asbjørn Snare;
Axel Hvide i ordnet Slag
Adsplitter Iydernes Skare.
Knud forgjæves med vældig Røst
Fra høie Ganger til Hæren raaber;
Harmfuldt svulmer Sophias Bryst:
Ei meer paa Lykken hun haaber.

Ulykken, seer hun, har her sit Hjem,
Den tappre Iyde sit Mod forglemmer.
»Flyer! – saa raabe vel tusind Stemmer –
Her farer Døden med Seier frem –

Lavards Aand er ved Sønnens Side,
Med Helgensønnen er Seir og Død –
Flyer for Asbjørn og Axel Hvide!
Skjalm Hvides Æt er til Seier fød.

Saalunde Flygtning til Flygtning skriger,
Og selv Kong Knud fra sit Stade viger.
Med Blussel standser han mangengang,
Svart Manddrab skuer han allevegne;
Hans bedste Kæmper omkring ham segne;
Blandt Lig han rider paa blodig Vang.

Folrad ligger udstrakt i Støvet;
Kongens Hjerte er dybt bedrøvet:
»Faldt du ogsaa, min sidste Ven!
Venneløs jeg nu staaer igjen.

Sorte Plog! du paa Skrømt kun strider;
Falsk du svigted din Nattevagt –
Vee den Drot, som paa Nidding lider!
Fjenden har mig det forudsagt.

Ha! Waldemar! – raaber den Herre mørk –
Du har mig Seiren af Haanden vristet;
Mit Kongeliv er en frydløs Ørk,
Fast Modet har jeg med Lykken mistet.

Dog kom! jeg kæmper paa Liv og Død;
End skal du see, jeg en Helt tør møde.
Husk, før du died paa Moderskjød,
Din Fader maatte i Skoven bløde –

Min Fader var det, som slog ham – kom!
Fæld over Morderens Søn nu Dom!
IJeg skal betale dig Mandebod –
Kom, sluk din Harm i mit Hjerteblod!»

Saa raaber Kongen og svinger Landsen.
Det Waldemar hører i nære Dyst;
Hans Aasyn lyser i Seiersglandsen:
Forsonet er Hjertet i Heltens Bryst.
Ved Kongens Høire den Skjoldmø blinker –
Tilbage seirende Helt dem vinker.
Hans Øie straaler af Høimodsild,
Det glindser af Medynkstaaren mild.

»Kom, Broder! – beder den Fyrstemø –
Mod Lykkens Søn skal du ikke kæmpe;
Ei Sjælens mægtige Røst du dæmpe!
For Vennehaand skal ei Vennen døe.

Og Kongen hører den Skjønnes Røst,
Med slagne Hær han tilbageviger;
Men svar er Kampen i Drottens Bryst,
Og efter hæderfuld Død han higer.

Han vender ofte sin Ganger brat,
Og slaaer Forfølgernes Sværm tilbage;
Men Blodet rinder, hans Sjæl er mat;
Tolv Kæmper troe ham fra Val bortdrage.

Til Sachsland slagne Drot maa flye;
Adspredt forlod ham Hæren.
Svend drager stolt til Viborg Bye
Og bryster sig af Æren.

Men Waldemar, som Seiren vandt
Med sine Kæmper gjæve,
Veemodig Bøn, hvor Blodet randt,
Til Seirens Gud maa hæve.

Paa Kampens Blodmark knæler han
Og hæver dunkle Øie:
»Til Frelse for mit Fædreland,
O Gud, vort Værk du føie!

Fordøm ei Seiren, du os gav!
Den dyrekjøbt mig smerter;
Væk Danmarks Aand af store Grav!
Sank de adskilte Hjerter!»

Saa bad den Herre, høi og from,
Ved Axel Hvides Side.
Men der til Viborg Bye de kom,
Flød Blod ved Nattetide.

I Staden raser Hevn og Mord:
Did mangen Flygtning tyede;
Nu selv, hvor Ven og Frende boer,
I Natten Mordskrig lyde.

Det Blodbad standser Waldemar,
Han sværger ved sin Ære:
»Hvo Værgeløse myrdet har,
Skal hver Mands Nidding være.

ed Skjel af Fjende, som af Ven,
Lovpriist den Skjoldung bliver.
Ei mindre prises vil Kong Svend:
Hver Nidding han tilgiver.

Der glad den Konning sidder
En Dag paa Borrevold,
Indføres fangne Ridder
Foruden Sværd og Skjold.

Det Bruno er, hin tykke:
Ham bandt de Ribe Mænd;
Men Fangen times Lykke
Og Naade hos Kong Svend.

En hædret Mand, han ganger
Hos Kongen ud og ind;
En Ovel formummet Sanger
Ham rækker Runepind.

Derpaa hans Dødsdom stander
Med gaadefulde Ord:
»Den Mand, St. Knud forbander,
Ei tryg hos Konger boer.»

Og tykke Bruno ganger
For Konning Svend at staae:
»See hvad en Minnesanger
Mig gav at tygge paa!

Det Pind er til min Kiste,
Hvis jeg det ret forstaaer:
St. Knud jeg aldrig priste,
Og nu igjen han gaaer.

Hvordan det sammen hænger,
Jeg ikke Freden troer;
Mig smager ikke længer
En Mundfuld ved jert Bord.

Og tænker jeg, at Mjøden
Skal slukke Sorgen ned,
Det er mig fast som Døden
Mig gjennem Halsen gled.

Troe ei, jeg gantes, Herre!
Stor er en Helgens Magt,
Staaer han som her, desværre!
Med galne Folk i Pagt.

Naar Aander fælde Domme
I skjulte Gildeslag,
Kong Niels ihu vi komme!
Det er en farlig Sag.

Hvad Gildesbrødre magte,
Det saae vi paa hin Drot;
St. Knud vi ei foragte!
Han sprængte Kongens Slot.»

Paa Runepinden stirrer
Kong Svend, heelt kruus i Sind:
»Det Krimskrams mig forvirrer –
Hvad rager mig den Pind?»

»Ei mindre eller mere,
– Gjensvarer Bruno snild –
End at det gjælder Flere,
Naar i mit Huus er Ild.

Til Thinge er jeg stævnet
For Landsforrædersag,
Og til den Tvist er jævnet,
Jeg svelter Nat og Dag.

Kan I mig ei forsvare,
Var end det mod St. Knud,
I selv ei uden Fare
Kan gaae af Døren ud.»

»Hver Mand sig selv maa værge,
– Ham svarer Konning Svend –
Paa Thing du fri dig sværge!
Drag did med hundred Mænd!

Jeg vil mig ikke plage
Med Rettergang og Tvist.
Du Svaærd til Dommer tage!
Det dømmer kort og vist.

I Sindet dog urolig
Ved tykke Brunos Ord,
Kong Svend i faste Bolig
Selv frygter Svig og Mord.

Hver Nat for Dør han stænger;
Han tsr ei Iyden troe.
Paa Borrevold ei længer
Det lyster ham at boe.

Til Fyens Land han drager
Med mægtig Hær i Leir;
Der Hyldest han modtager,
Og prises for sin Seir.

To nye Skandser bygger
Kong Svend ved store Belt.
En Dag i Teltets Skygger
Han savner Bordets Helt.

Fra Thing var Bruno kommen,
Han svoer sig fri for Svig;
Men, lønlig ramt af Dommen,
I Skoven laae hans Liig.