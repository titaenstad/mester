Charade.
Du Salige, der grebet har det Største
bag Dødens Flod i Paradisets Land,
du er den eneste, der sige kan,
at alle Ting er nu for dig det Første.

Har du med Skjønhedssands og Kunstnersnille
dig i Henrykkelse og Undren tabt
i Værket, som det Heles Aand har skabt,
vil tit det Andet fra din Læbe trille.

Og maatte du paa Tidens Bølge miste
saamangen Rose af din Glædeskrands,
da kvæger Livets Vin endnu din Sands,
hvis Himlens Gud har skjænket dig det Sidste.

Det Hele er en Skjald. Til Tider fjerne
hans Navn skal bæres med hans Sanges Hær.
Hans Haand paa Harpens Strenge mæøgtig er,
og fast hans Hæder staar som Nordens Stjerne.