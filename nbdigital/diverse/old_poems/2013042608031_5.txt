Længsel.
(Efter Schiller.)
20. af denne Dal, hvorinde
Taagen dæmrer tung og kold,
kunde dog jeg Udgang finde,
naa engang min Længsels Maal!

Hist jeg skimter i det Fjerne
lyse Højes Blomsterflor –
havde Vinger jeg, hvor gjerne
jeg til hine Egne foer.

Harmonier mod mig klinge,
søde Lyd af Himlens Fred,
og de lette Vinde bringe
Balsamdufte til mig ned,
gyldne Frugter ser jeg gløde,
vinkende fra Løvets Sljul,
og de Blomster, der mig møde,
dræber ingen Vinters Kuld'.

Hvor dog Alt maa skjønt sig føie
hist i evig Morgenglands
Luften dog paa hine Høje
gjenforynge Sjæl og Sands!

Men, naar Flodens Løb jeg følger,
som begrændser mine Fjed,
Frygten for de vilde Bølger,
at betvinge ej jeg veed.

Her en Baad ved Kysten dvæler,
ak, men uden Færgemand!
Vinden dog dens Sejl besjæler –
Fremad da, ombord paa Stand!

Du maa tro imens Du vover;
– Guders Pant ej ventes kan –
kun et Under bær Dig over
i det skjønne Underland.