Miu Ledsager.
(Efter Anastasius Grun.)
Jeg havde engang en tro Kammerat;
han veg mig aldrig ved Dag, ved Nat;
i Hjemmet han mig ved Siden sad;
gik bort jeg, han fulgte uden jeg bad.

Vi deelte Leje, vi deelte Brød,
af samme Bæger vor Drik vi nød;
den samme Klædning vi begge sled,
det kan min Skrædder bevidne med.

Tilfjelds en Dag mig min Længsel drog;
men da jeg Staven og Ranslen tog,
tiltalte min tro Kammerat mig tyst:
«Min Ven! ogsaa jeg har faa't Rejselyst».

Snart havde vi Byen tilbagelagt.
Naturen stod i sin Sommerdragt,
og Vinden leged saa frisk og varm,
– da sænked Vennen sit Blik i Harm.

I Sky slog Lærken med Røst saa mild,
– da lukked fortvivlet haa Øret til;
og Rosen duftede varm og rød,
– da svimlede han, blev bleg som en Død.

Da saa vi naaede Fjeldets Fod,
fast aandeløs og fortabt han stod.
Jeg opad vandred med fyrig Hu,
men sukkende stod han dernede endnu.

Snart jublede jeg med blussende Kind
paa Fjeldets Tinde i Solens Skin.
Rundtom mig Frihed og Blomsterduft
og Lærketriller i Ætherluft!

Men da jeg atter i Dalen stod,
berørte en blegnet Mand min Fod –
O Syn! det var ham! død laa for mig Den,
som nys var min stadige Følgesvend!

Jeg grov en Grav, baade dyb og bred,
og sænked i Stilhed den Døde ned;
en Sten jeg reiste paa Graven saa,
og ristede følgende Ord derpaa:

«Her hviler roligt i Jordens Favn
min henfarne Ven, Hypochonder ved Navn.
Han døde af Fjeldets livsalige Luft,
af Lærketriller og Blomsterduft.»

Vist ønsker jeg nu hans Støv Sovvel,
og Himlens evige Fred hans Sjæl;
men Gud forbyde min gamle Ven,
staa op af Graven til Liv igjen!