Kun Troen gjør salig!l – o hvis du forstod
Hvad Troen vil sige, ei stod du imod
Den himmelske Viisdom Guds Aand i hiint Ord
Har nedlagt til Sjelenes Frelse paa Jord.

Hvad kalder du Tro? en bifaldende Røst,
Der hylder som Sandhed hvad Skriften til Trøst
For saarede Sjele i Christo os gier? –
Den Tro, som gjør salig, o den er langt meer!

Erkjende for sandt, hvad Guds Ord har os bragt,
Det gjør jo selv Djævlen, som Jacovb har sagt,
Dog frister han Hjertet til Fald fra Guds Bud,
Og kæmper mod Herren og skjælver for Gud.

Nei, Troe er den Kraft, som fra Christo udgaaer,
Som Hjerterne ganske omskabe formaaer,
Saa Livet i jordisk og kjødelig Lyst
Ombyttes med Livet ved Frelserens Bryst.

I Troen som Barn du, som Yngling og Mand
Ret som en Sanct Paulus tør vidne forsand:
Korsfæstet for Verden, min Frelser, i Dig
Jeg lever, og dog, nei! Du lever i mig.

Er Troen en saadan Forening med Ham,
Som udfrier Hiertet fra Synd og fra Skam,
Saa Alt, hvad fordærveligt er, i os døer,
Hvor kan du da nægte at salig den gjør?»

Kun Troen gjør salig; jeg bliver derved,
Men derhos mig bøier i Ydmyghed ned,
Jeg vidner og beder: jeg troer, ak! men giv,
At daglig min Tro vinder Styrke og Liv!

Hvad er vort Liv, o Herre Christ!
Foruden Dig paa Jorden?
En dunkel Nat, hvori tilsidst
Alt svinder, som er vorden;

Man ahner, tænker, slutter, troer,
Men nye Slægters Kløgt og Ord
Kuldkaster vore Tanker,
Som ei har Grund og Anker.

Hvad er vort Liv, o Herre Christ!
Foruden Dig paa Jorden?
Et Fængsel kun, hvor Mørkets List
Forkynder: fri er vorden

Just Adams Slægt; men om dens Fald,
Og hvordan den opreises skal
Fra Syndens Magt og Snarer,
Den Intet aabenbarer.

Hvad er vort Liv, foruden Dig,
Min Herre Christ, paa Jorden?
En Kampplads, ak! hvor List og Svig
Tidt seierkron't er vorden.

Hvor høiest Uret tidt blev ret,
Fordi den Stærke vilde det,
Til stærkest Magt omsider
For Dødens Kraft nedglider.

Hvad er vort Liv foruden Dig,
Min Herre Christ! paa Jorden?
En Graadens Dal, hvor Angst og Skrig
Er Lykkens Udgang vorden;

Hvor Glædens Roser visne hen,
Og skarpe Torne staae igjen;
Et Liv, hvor ingen Morgen
Forkynder Trøst for Sorgen.