Tilfredshed.
Hvad spørger jeg om Gods og Guld,
Naar jeg er vel tilfreds?
Lad Andre have Laden fuld,
Jeg nøies i min Kreds,
Og synger glad ved Leens Klang
Min Morgen- og min Aftensang.

Saa mangen En har Guld og Gods
Og Snese Retter Mad;
Men Kjedsomheden sidder hos,
Og han er sjelden glad.
Hvo meget har, han meer attraaer,
Og Onsket aldrig stille staaer.

Dog skjænker Du, o milde Gud!
Os Glæder uden Tal;
Nu gronnes Skoven ved dit Bud,
Nu blomstre Mark og Dal.
Hver Morgen synger Lærken fro,
Og Nattergal ved Aftens Ro.

Og jeg er glad, tilfreds og rig,
Med uforfærdet Mod;
Thi Verdners Fader elsker mig,
Naar jeg er from og god.
Hans Almagts Haand min Hytte naaer,
Og Haabet smiler, hvor jeg gaaer.