Pintsepsalme.
Fra Himlen kom den Helligaand,
Helligaand,
Og løste Jordens Tungebaand!
Halleluja, Halleluja!

Han kom som Jesu Christi Tolk,
Med Tunger ny til alle Folk! 
Halleluja!

Han kom med Ild og Kraft fra Gud
Til alle Herrens Sendebud! 
Halleluja!

Hvor frit de tale trindt paa Jord,
Der Aand og Liv er Jesu Ord! 
Halleluja!

Der mærker Øret Herrens Røst,
Der føler Hjertet Aandens Trøst! 
Halleluja!

Der Sjælen seer i Speilet klart
Sin Frelsers Glands og Himmelfart! 
Halleluja!

Der skaber og til Herrens Priis
Guds Aandepust et Paradiis! 
Halleluja!

For Ild og Kraft og Lys og Fred
Da synger Christi Menighed: 
Halleluja!

Da holder med sin høie Gjæst
Guds Folk en liflig Pintsefest!
Halleluja!