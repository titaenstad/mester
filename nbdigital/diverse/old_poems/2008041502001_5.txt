Til H. K. H. Prinds Christian Frederik
den 18de September 1813.
(I AInledning af en udbragt Skaal for Prinds F. C.Christian.)
Naar Glædens Krandse os omvinde,
Naar Hjertet banker høit af Lyst,
Da vaagner fjerne Venners Minde
Med dobbelt Vemod i vort Bryst;

Vor Tanke slutter dem i Favn,
Og blidt forsødes da vort Savn.
Erindringen og Haabet maler
Det elskte Billed' for vor Sjæl.
Hiin Længs'lens hede Suk husvaler,
Og dette spaaer os Fremtids Held.

I Mindets, Haabets Tryllebaand
Sødt vugger sig vor glade Aand.
De hulde Genier Dig rækker
O Christian! hver sin friske Krands.
Et Barn sin Haand mod Dig udstrækker,
En Yngling staaer i Haabets Glands,
Og engang hilse: Du som Mand
Din Frederik Carl Christian.