Aftenpsalme.
Mel. Jesu, dine dybe Vunder.
Vi til dig, o Jesu, sukke:
vær du os i Aften nær,
naar vi vore Øine lukke,
du vor sidste Tanke vær,
fyld os med din Kjærlighed,
lad os sove i din Fred,
naar vi vaagne, du os minde,
at du er hos os herinde!

2. Du i Naade os forlade,
hvad vi syndede mod dig,
vi til Søvn os overlade,
bedende ydmygelig:
o udslet nu ved dit Blod,
hvad vi dig har gjort imod,
ingen Skyld lad paa os blive,
mens vi os til Hvile give!

3. Du i denne Nat bevare
Liv og Helbred, Hus og Hjem,
du afvende Skræk og Fare.
og naar Dagen bryder frem,
hils igjen os med den Trøst,
at du os har dyrt forløst,
at du vil i Fred ledsagg
os paa Jorden alle Dage!

4. Lad vor sidste Aften bære
Vidnesbyrd om Ro og Fred,
lad vor sidste Tale være,
Jesu, om din Kjærlighed,
lad da, hulde Sjæleven,
i den Tro os sove hen,
at du evigt Liv os bragte,
da du Døden for os smagte!
if Af «Harpen».