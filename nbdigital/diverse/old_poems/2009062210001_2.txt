Gule Blade.
Til Marken synke Træets Blade gule,
naar Høsten kommen er med Dødens Smerte,
da stiger Sukket fra Dryadens Hjerte,
da vil han rødmende sit Aasyn skjule.

Med Blomster glimrende og Frugter røde
hun ønsked Jordens Moderbarm at pryde,
nu har hun kun, mens hendes Taarer flyde,
det visne Løv i Efteraarets Øde.

For mig er Somrens grønne Løvsal lukket,
og Høsten aander i mit Livstræes Blade.
Min Muse er den sukkende Dryade,
hvis Pryd og Rigdom Boreas har plukket.

Men over Marken dog for alle Vinde
hun drysser nu sin Krones sidste Smykke,
de gule Blade, haaber paa den Lykke,
at Du blandt dem en liden Blomst vil finde.