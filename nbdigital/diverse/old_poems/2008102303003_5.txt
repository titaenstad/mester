Gud, Fader, Søn og Hellig Aand!
Jeg kysser ydmyg Naadens Haand,
Og daglig vil jeg takke Dig
For hvad Du var og er for mig!

2.
Som Stjernerne paa Nattens Grund,
Som Sandkorn dybt paa Havsens Bund,
Saa er din Miskundhed mod mig
Mangfoldig, ja! utællelig.

3
O lad mig evig mindes det,
Jeg til det Alt har ingen Ret,
idel Naade er af Dig
Hoad Du har gjort og lidt for mig!

4.
Som Børn ei ret vil tænke paa
Alt hvad af Fædres Haand de faae,
Saa stod det sjeldent klart for mig
Alt hvad, min Gud! jeg skyldte Dig.

5.
Min egen Virksomhed og Flid,
Min Vandrings Møie, Savn og Slid,
Jeg ofte nok gjentog for mig.
Og knurred vel endog mod Dig.

6.
At Ladhed og Gjenstridighed
Mod dine Bud blev min Fortred,
Det skjulte kløgtig jeg for mig,
Naar jeg i Rette gik med Dig.

7.
At Du med Naade, Naade stor,
For Synden tugted mig paa Jord,
Det glemte jeg evindelig,
Naar jeg beklaged mig for Dig.

8.
Nu har din milde Almagts Haand
Hiin Blindhed taget fra min Aand,
Og fra mit Hjerte hæver sig
Takoffrets stille Suk til Dig.

9.
Ak! lad det Suk som Træet smukt
Udfolde sig med Blomst og Frugt,
Et Offer tækkeligt for Dig,
ga paa min Grav en Krands for mig!