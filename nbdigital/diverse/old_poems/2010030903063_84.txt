Lazarus og den rige Mand.
Der var en rig og fornem Mand,
Han gik i Purpurklæder,
Bekjendt i alt det ganske Land
For Pragt og fine Sæder;

En Fattig var der ligesaa,
Som ved hans Døre tigged',
Af Saar og Bylder fuld han laa,
Og Hundene ham slikked'.

Ved Lazarus's Jordefærd
Gik ingen Sørgeskare;
Dodg Englene, hvem han var kjær,
Til Abrahams Skjød ham bare;

Men da den Riges Time kom,
Han jordet blev med Ære;
Dog hvvr han hisset saae sig om,
Der var ei godt at være.

«Sig Lazarus,» han Abraham bad,
«At dyppe blot sin Finger
Og svale mig mit Luebad;
Thi Heden haardt mig tvinger!»

Men Abraham svared': «kom ihu,
Du alt har nydt dit Gode!
Nu er det endt, nu pines Du,
Men han er vel tilmode.»

«O Fader, da jeg beder Dig
Du vil en Død udsende,
Fem Brødre efterlod jeg mig,
At de maae sig omvende!»

«Nei, lyde de ei Herrens Bud,
Mens de ham har ihænde,
Da ingen Død, ja selv en Gud
Formaaer dem at omvende!»