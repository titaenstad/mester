Niende Sang. 
Waldemars Roes er høi i Nord:
Deelt var Skjoldungers Krone;
Danmark nævner den Konning stor,
Som reiste den faldne Throne.
Hyldet har ham hver Danmarks Mand,
Velsignet hver Dannegvinde:
Frelst saa har han sit Fædreland,
Og knust dets giftige Fjende.
Kongen holder paa høie Hest
Blandt femten Høvedsmænd bolde:
Ved Vordingborg, Hr. Thorstensøn næst,
Han seer paa de nye Volde.

Bonden vælter til Skandsen Steen,
Derpaa skal Venden sig støde;
Haanden rører den Falstring seen,
Og Sjællandsfarerne bløde.
Slagsmaal var der og usæl Tvist:
For Landsmænd vil de ei gjælde,
Takke hverandre spodsk for sidst
Og for Udlændinger skjelde.
Kongen vender sin Ganger vred,
Til Roskild rider han stille;
Nys den Herre fra Thinge red,
Der Tvisten hued ham ilde.

Kongen mæler med dæmpet Røst:
»Svart Eddervunden end smerter;
Dragen ei flyer den danske Kyst,
Før samlet er Danmarks Hjerter.
Verden ei har den Kæmpehaand,
Som binder Sjælene sammen.
Vaagner ei nu den danske Aand,
Ei Kronen volder mig Gammen.»
Ind han rider i Roskild By,
Til høie Messe han farer;
I deres Søndagskofter nye
Indstrømme de Bønderskarer.

Fra St. Lucii høie Spir
Ringer den store Klokke;
Borgerne sloges igaar ved Sviir,
Til Bøn idag de sig flokke.
Axel er vorden en Biskop from,
I Domen Messen han sjunger;
Mægtig om Herrens Straffedom
I Kirken hans Stemme runger.
Folket hører hans Kæmperøst
Og vækket Synder vel gruer;
Tvedragtsormen i Folkets Bryst
Med Ordets Glavind han kuer.

Herlig i hvide Messesærk
Var unge Biskop at skue;
Kongen priste den Kæmpe stærk
Med Krumstav og høie Hue.
Danmarks Kirke var nær sit Fald,
Det brøsted hos Lave og Høie.
Axel ganger til Klosterhald,
Og prøver de Klerker nøie.
Munken kryber af Kippen ud,
Abbeden er ikke hjemme;
Strengt om Regel og Klosterbud
Formaner dem Bispens Stemme:

»Munken ei skal i Cellen boe
Som Røveren i sin Kule;
Bukkefødder og Ravneklo
Ei Klerkekappen skal skjule.»
Streng han revser forvorpne Slægt:
Men Haand han rækker den Svage.
Tung er Ordets som Sværdets Vægt
I Gjenopvækkelsens Dage.
Axel løfter, saa from og stærk,
Høialtret i Klosterskygge;
Absalon nævner ham Læg og Klerk:
Guds Kirke vil han opbygge.

Absalon værner Kirke og Folk,
Og ei han farer med Lempe:
Ordet havde ei bedre Tolk,
Og Valen ei bedre Kæmpe.

Og Melster Lange sig svøber i Skind,
Saa gaaer han for Roskildebispen ind;
Tolv Esrums-Brødre han fører.
I hvide Kapper de Klerker gaae;
Heelt vel de deres Latin forstaae,
Det lærde Biskop vel hører.

Doctissimæe! -– mæler den Skriver fro –
Episcope summæe venerande!
Skjalm Hvides Værk I fuldendte tro –
- Qod felix faustumgve – det stande!

I Sora bygged I trende Aar,
Med Aronsstaven i Hænde,
Høi Klosterhallen ved Søen staaer;
Her til jer Viingaard er Svende.
Paa Skrift og Bog de har god Forstand;
IJeg for deres vita svare kan –
Hic murus aheneus estol»
Axel paa de Klerker saae;
Høit sin Røst han hæver:
»Fast hin Kobbermuur lad staae!
Tugt jeg fremmerst kræver.
Lad engang mit Øie see
Hvad min Sjæl nu haabert
Ei forgjæves hvidt som Snee
Skinne eders Kaaber!

Lyset vogt i dunkle Tid!
Lad det ei udslukkes!
Danmark nævne eders Jid,
Naar mit Øie lukkes!
Een er Hjelpen kun, vi veed
Mod al Nød paa Jorden:
Han, som for al Verden leed,
Er vor Hjelper vorden:
Folk og Rige samled han,
Aanden vil han vække,
Naar ei haabløs danske Mand
Haand i Skjød vil lægge.

Kraftig maa sig Gnisten tee,
Skal den vorde Lue;
Hvad ei vore Øine see
Bedre Slæøgter skue!
Vi den Viingaard dyrke vil,
Som kan Sjæle nære,
Skal Aarhundreder end til,
Før den Frugt kan bære.
Drag til Soras Bøgese,
Hvor Rørdromen bygger!
Vaag og beed ved stille Søe
I de tause Skygger!

Ærlig Flid hos Gudsfrygt boe
I den lune Celle!
Mester Lange, der i Ro
Du vor JIid fortælle!
Eftermælet lad ei døe!
Tolk det aldrig feile!
Danmark sig, som Skov i Søe,
I din Krønik speile!
Ei dets Hæder, ei dets Brøst
Fjerne Slægt du dølge!
Aldrig mangle Aanden Røst
Ved din stille Bølge!

Herren priis, som hjulpet har,
Ham vi Æren give!
Og hvad gamle Danmark var,
Kan det atter blive.»
Saa taler Axel og glad bortgange
De Bernhardsbrødre med Mester Lange.
Til rolig Celle stod Klerkens Hu;
De Broder Sarxo ham nævne nu.
I Lærdom maae de ham Alle vige:
Ei Danmark havde den Skrivers Lige;
Hvert Oldtidsminde han kjender vel,
Og dansk saa er han med Liv og Sjæl;

Men hvad han taler og hvad han skriver,
Paa gamle Viis til Latin dog bliver.
Grammaticus nævner ham Læg og Lærd,
Og vel saa er han den Ære værd:
Mens Bisp og Konning for Landet sørger,
I Ro han flittig hver Daad opspørger;
Mens Svaærdet blinker paa Kyst og Øe,
Hans Lampe skinner ved Sorøe Søe;
Naar Landets Kæmper i Leding dvæle,
Han sørger for deres Eftermæle.
Stegleborg paa blodigt Gruus
Vendisk Viking skræmmer;
Absalon paa Axelhuus
Søvn og Hvile glemmer.

Røveren paa vilde Hav
Maa for Bispen grue,
Naar han griber Sværd for Stav,
Hjelm for høie Hue.
Wetteman vel studse maa,
Naar slig Bisp han skuer:
Absalon ved høien Raa
Som en Helgen truer.
Med de Roskildbrødre troe
Trodsed han hver Fare;
Dag og Nat ham fulgte fro
Raske Asbjørn Snare.
Dankongen rider til Axelhuus;
Der stande de Kæmper bolde.
Ved Fiskerleiet paa Sundets Gruus
Sig hæve de nye Volde.

Svend Arnold sidder paa Graasteensmuur
Og seer paa de Stene tunge,
Fra Havnen klinger den hule Luur,
Og Murerne høre ham sjunge:
»Af alle Huse i Danmarks Land
Faaer intet saa brede Mure,
At Axels Huus det ei rumme kan
Som liden Smaafugl i Bure.
Paa Skibsbro i Roskildbrødres Lag
Staae Axel og Asbjørn Snare.
Wetteman heised sit Vaabenflag;
Til Dyst de flux vil udfare.
Men Messen høre de først ved Strand
Og hellig Nadver modtage:
Til Død sig vier hver Orlogsmand,
Veed ei hvo kommer tilbage.

Med tyve Snekker er Kampen svar
Mod tusinde Venderskuder.
Af Hengsten stiger Kong Waldemar;
Hans Blik dem Hæder bebuder.
Glad Kongen priste djærve Jid;
Men Axel Ordet fører:
»Drot, nu kommen er din Tid,
Nu du Spiret fører.
Før paa Havet Skoven groer,
Er vor Nød ei omme.
Konge, nu et gammelt Ord
Vel ihu du komme!

Naar du Dannerkonning var,
Skulde Sjølunds Skove
Dandse her med Waldemar
Paa den høie Vove.
Venden svoer du Leding tidt;
Ei jeg tør det dølge:
Store Ord kun baade lidt;
Stordaad lad dem følge!»
Kongen hører djærve Ord,
Ærlig Ven ei laster:
»Holde vil jeg hvad jeg svoer;
Men ei Dansken haster.

Eene ei jeg Venden slaaer
Med de tomme Hænder;
Seæent ved Styreshavn det gaaer;
Trindt dog Varden brænder.
Sprogøe, Ravnsborg, Hammershuus
Røveren alt skræmmer;
Leding svoer jeg ei i Ruus,
Toget ei jeg glemmer.
Men af Helte har jeg faa;
Falder først de Bedste,
Hvor skal øde Land bestaae,
Vil os Venden gjeste?»
»Venden da med Feige slaae!
– Skjemter Axel Hvide –
Dem der ligger Magt ei paa;
Lad i Græs dem bide!»

Ei Waldemar huer det hvasse Ord:
Men djærve Venner han skatter:
I stakket Vrede han flux opfoer;
Men mandig sig Helten fatter.
Selv Asbjørn dristig tog Blad fra Mund,
Og frygted ei Kongens Vrede;
Men Drotten baaded det mangen Stund,
At viis Mand turde ham lede.
Kongen red fra Axelhuus;
Venneord han sanded;
Drotten var i Sindet kruus;
Fast hans Ord dog standed.

Mægtigt Bud saa vide foer:
Ege sank i Skove;
Masteskoven, høi og stor,
Dandsed stolt paa Vove.
Og fra alle Styreshavne
Snekker ud i Havet gled;
Mandelig paa høie Stavne
Danmarks bedste Kæmper stred.
Axel glad sin Konge skuer
Paa Langdromer, høi og stor;
Dragen paa dens Forstavn luer,
Fremmerst Kongeskibet foer.

Stolt de gyldne Knapper prange
Paa den kongelige Stavn;
Venden skuer mægtig Slange,
Nævner den med frygtet Navn:
»Zirnitra, den trolddomsgramme,
– Raabe de, og flye med Gru –
Zirnitra med Gift og Flamme
Dannerkongen tjener nu.
Venden fra de danske Strande
Flygter ræd til egen Kyst;
Der de danske Kæmper lande,
Tvinge dem i svare Dyst.

Mangen Vaar og mangen Sommer
Troløs Hedning Freden brød;
Waldemar med Axel kommer
Bringer atter Skræk og Død.
Sværdet blinker, Luren gjalder,
Hedningtempler styrte brat;
Alt det stærke Rostok falder,
Dansken seirer Dag og Nat.
Høit, naar Dannerkongen vredes,
Flammer troløs Hednings Huus;
Blodig Afguds Aske spredes
Mellem sjunkne Altres Gruus.

For Wolgast holder paa hvide Hest
Dankongen blandt røde Emmer;
Høit Asken hvirvler i Nattens Blæst,
Og Flammen Gangeren skræmmer.
Røghyllet Himmel er luerød,
Forfærdelig Seirherren skinner;
Meenedersk Fjende han loved Død,
Kun spares skal Børn og Ovinder.
Ved Hav i Natten Bisp Axel staaer,
I Flammen hans Glavind blinker:
»Paa Jord nu en mægtig Stad forgaaer,
Hvis Kongen ei naadig vinker.»

I Axels Øie en Taare steg;
For Staden han ei tør bede:
Forrædersk Hedning hvert Forbund sveg;
Høit luer nu Kongens Vrede.
Men i lange hvide Klæder
Og med Fredens Slangestav,
Vendisk Præst for Axel træder,
Hvor han staaer ved mørke Hav.
Miken studset Skjæg bevæger;
Emmen brændte nøgne Fod:
Han paa Hav og Himmel peger;
Tolken ved hans Side stod.

Bleg, med Tegn sin Sorg han maler,
Løfter tunge Steen fra Jord,
Dybt han bøier sig og taler,
Axel røres ved de Ord:
»Bed din Herre Fred os give!
Swantewit sit Folk forlod;
Vrede Gud er end ilive:
Pya drikker nu vort Blod.
Skaan! og see, jeg er forbandet,
Volde meer vi Dansken Meen,
Zernebog da sluge Landet,
Som nu Havet sluger Steen!»
Saa sværger han og kaster
Stenen til Havsens Bund;

Og til Kong Waldemar haster
Bisp Axel i samme Stund:
»Forbarm dig Konge! – han raaber –
Standse lad Sværd og Ild!
Saasandt som Naade du haaber,
Vær naadig, Herre, og mild!»
Og Kongen hører den Stemme:
»Nu taler min gode Aand –
Til Herren vi Hevnen gjemme!»
Han vinker med høie Haand.
Bort sprænger Hr. Axel Hvide –
Og Wolgast stander endnu;
Ind Scierherrerne skride,
Til Fred staaer Hærenes Hu.

Kong Waldemar seiled fra Venderland
Med Seir og Gidsler saa fage.
Naar Viking stævned fra vendisk Strand,
Han svoer at komme tilbage.

I Roskild bringes ham Glædesbud:
En Søn Dankongen er baaren.
Paa Arm han loøfter sin liden Knud,
I Hiet glindser ham Taaren.

Paa Kind han kysser den liden Dreng:
»Min Faders Navn du skal bære;
For Danmarks deiligste Vang og Eng
Som han velsignet du være!

Engang du høste, hvor jeg nu saaer!
Min Faders Værk du fuldende!
Naar Hertug Knud af sin Grav opstaaer,
Skal Danske Danske vel kjende.

Dankongen gaaer til sin Dronning ind
Og favner den unge Moder.
»Min Drot – hun hvisker med blege Kind –
Tilgiv du nu from min Broder!

Hr. Buris nævner jeg Broder min,
Har end vi Fader ei sammen;
I Tugt han beiled til liden Kirstin,
Du vendte til Sorg hans Gammen.

Og har han voldet dig Qvide stor,
Han længenok for det bøded,» –
Bleg Waldemar fra sin Dronning foer:
»Min Hjertensglæde du øded.

Nævn aldrig meer mig Hr. Buris Navn!
Ret aldrig see ham mit Øie!
For Drengens Skyld, du mig gav i Favn,
Jeg giver ham Borge høie.

Jeg Lehn ham fæster i Pommerland;
Mit Brev derpaa du ham sende!
Men sætter han Fod paa danske Strand,
NRet aldrig skal han hjemvende.»

Formørket er Kongens Glæde;
I Lønkammer gaaer han ind;
Der lader han Brev udstede,
Med Haand under hvide Kind.

Sophia det Lehnsbrev sender
Til Buris i Norrigs Land.
Sin høie Husbond hun kjender;
Han Naget ei glemme kan.

Men Waldemar triner af Lønkammer ud,
Og kysser i Vuggen sin liden Knud:
»Med Skjel – han sukker – en Kalk, saa sød,
Foruden Malurt mig ei skal rækkes:
Den gamle Orm ved hver Lyst skal vækkes
Og minde mig om liden Kirstins Død.»

Heelt taus gaaer Kongen fra Barnets Vugge;
Kun Ammen hø«rte iløn ham sukke.

Saa tænker han atter paa vigtig Daad,
I Høisal gaaer han til Mændenes Raad.
Og Absalon frem for sin Konge staaer:
»Forgjæves du Venderland hærger;
Til mørke Swantewits Magt forgaaer,
Kun Meeneed Venden dig sværger.

Men vil du frelse vildfarne Folk,
Saa led dem paa bedre Veie!
Send Frelsens Ord dem og Livets Tolk!
For Korset lad dem sig neie!»

»Vel – Kongen svarer – det Ord var sandt:
Du Præstehæren udkaare!
For døve Sjæl er dog Ordet Tant,
Og farlig er blinde Daare.

En Mand jeg søger, som værne kan
Det Kors, jeg planter i Sandet;
Kald hid – han byder – stolt Wetteman!
Han før mig lodsed til Landet.»

Og Wetteman træder i Høisal ind,
Gudsfred sin Konning han byder;
Med lodne Brog, i sit gamle Skind,
Fra Panden han Hjelmen skyder.

Dankongen rækker ham Sværd og Skjold,
Dertil det gyldene Bæger:
»Du kæmpet har som min Ridder bold,
Min Hirdmand idag jeg gvæger;

Men imorgen Seil du heise!
Følge maa dig hvo der vil;
Mænd du kaare til den Reise!
Pebling duer ei dertil.

Vei du baned mig paa Vandet,
Venden blegner for dit Navn;
Tro du værned Fædrelandet,
Fri er Belt og Sund og Havn.

Borg og Fæste har du vundet:
Mægtig hersk i Wolgast nu!
Vel jeg har den Høovding fundet,
Som er Vendens Pest og Gru.

Ovinde vil ei did dig følge,
Derfor vel du trøstes kan:
Tæmmet har du vilde Bølge,
Tæm nu vilde Hedningland!»

Søhanen glad sig bøier og kysser Kongens Haand;
Heelt statelig han pranger med gyldne Axelbaand.
Paa Silkeskjærfet knæler guldvirket Elefant;
»Hr. Konning – Kæmpen melder – tre Ord du talte sandt:
Vel har jeg Venden avet, er Land og Konge tro,
Og vel hos vilde Hedning jeg bygge tør og boe;

Men at slet ingen OQvinde mig følge tør den Vei,
Det, med Forgunst Hr. Konning, jeg troer saa lige ei:
En Ovinde vel jeg kjender, som bedre Venden tvang,
End du og jeg tilhobe, naar bedst vi Spæret svang;
Og er hun end tilsinde, som der vi saaes sidst,
Det gjælder, Herre Konning, hun følger mig forvist.

Men dertil maa du lægge et Ord nu for mig ind
Hos Bispen ved din Side, foruden Skjæg paa Kind;
Til Skjæggets Vidne trænger hans Mod og Manddom ei,
Langt meer til Forbøn trænger jeg nu paa dristig Vei

Hr. Arel og Hr. Asbjørn vel bedre Maag var værd;
Dog stoltest Møe i Danmark har ærlig Sømand kjær.»
Og Axel Hvide reiser sig;
Sin Haand han Kæmpen rækker:
»Jeg min kjær Søster lover dig,
Hvis du ei Møen skrækker;

Tør hun dig favne uden Gru
For Skjægget og for Skrammen,
Idag dit Bryllup feire du,
Hver Dannemand til Gammen!

Til Fjenisløf os følg, min Drot!
– Til Kongen han sig vender –
Det Gilde vorde kort og godt!
Min Moder vel jeg kjender:
Skal først der brases rigtigt op,
Alt som for Skik hun bruger,
Hun smykker ikke Brudens Top
I ni samfælde Uger.»

Dankongen nikker ad sin Ven;
Op springer Asbjørn Snare:
»Naar I til Bryÿllup vil igjen,
Til mit saa skal I fare.»

Stolt Wetteman han favner glad,
Og lader Heste sadle.
De Bryllupsmænd i lystig Rad
Ei bratte Reise dadle.

Heelt statelig af Kongens Gaard
De strunke Herrer ride.
Kong Waldemar med Haand opfslaaer
Ved djærve Brudgoms Side:

»Bedst rider du dog Plankehest
I vilde Storm paa Vandet;
Søhanen nu, som han kan bedst,
Sig krydser frem paa Landet.

Saa skjemter fro Kong Waldemar,
ens svære Brudgom gynger:
Fast aldrig før ham Ganger bar,
Nu stærkest Hengst han tynger.

Men springe maa den over Bro;
Han som et Føl den kasted.
Hver Ridder med den Brudgom loe;
Mod Fjenisløf han hasted.