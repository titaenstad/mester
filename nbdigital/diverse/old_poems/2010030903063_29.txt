Psalme.
Op, hver en Ting, som Gud har gjort,
Hans Herlighed at prise!
Det Mindste, han har skabt, er stort
Og kan hans Magt bevise.

Gik alle Konger frem paa Rad
I deres Magt og Vælde,
De mægtig ei det mindste Blad
At sætte paa en Nælde.

Ja, alle Engles store Kraft,
Som Himmelscepter føre,
Har ingen Tid den Evne havt,
Det mindste Græs jeg undres paa
I Skove og i Dale;
Hvor skulde jeg vel Viisdom faae,
Om det kun ret at tale?

Hvú»ad vil jeg da begynde, naar
IJeg lidet gjennemkiger,
Hvor mange Folk, der gik og gaaer
Igjennem Verdens Riger!

Hvad skal jeg sige, naar jeg seer,
Hvor alle Skove vrimle!
De mange Fuglesving, der skeer
Op under Herrens Himle!

Hvad skal jeg sige, naar jeg gaaer
Blandt Blomsterne i Enge,
Naar Fuglesangen sammenslaaer,
Som tusind Harpe-Strænge!

Hvad skal jeg sige, naar mit Sind
I Havets dybe Grunde
Kun dog saa lidt kan kige ind,
Og seer saa mange Munde!

Hvad skal jeg sige, naar jeg vil,
Saa høvit jeg kan, opkige
Og vende alle Tanker til
Det blanke Soøolens Rige!

Hvad skal jeg sige, naar jeg seer,
Hvor Stjerne-Flokken blinker,
Hvor mildt enhver imod mig leer
Og op til Himlen vinker!

Hvad skal jeg sige, naar jeg op
Til Gud i Aanden farer,
Og seer den store Kjæmpetrop
Af blide Engle-Skarer!

Hvad skal jeg sige? Mine Ord
Vil ikke meget sige.
O Gud, hvor er din Viisdom stor,
Din Godhed, Kraft og Rige!

Saa stemmer, alle Folk paa Jord,
Med Frydetoner sammen:
Halleluja, vor Gud er stor!
Og Himlen svarer: Amen.