Elias.
Jesabel var Israels Dronning,
Men saa ond en Qvinde;
Da stod Elias op,
Talede saa djærvt til hende:
«Trende Aar som Straf fra Herren
Regnen skal forsvinde!»

Ovinden raste, men i Ørken
Laa han godt forborgen.
Gud bød, da kom en Ravn,
Bragte ham et Brød hver Morgen;
Dertil drak han Viin af Bækken,
Gud befol han Sorgen.

Til Zarepta saa han vandred',
Til en fattig Qvinde;
Musen, jeg troer det, knap
Kunde der sin Føde finde;
Kun en Haandfuld Meel, eet Kruus med
Olie var derinde.

Herren var dog med Propheten,
Det var klart at kjende;
Eet Aar han blev der, alt
Gik det nu paa de tvende;
Dog blev Krukken aldrig tør, og
Melet fik ei Ende.

Herren bød, Elias gik for
Akab frem at stande:
«Sank Baals Præster hid,
Hent dem nu fra dine Lande!
Gud skal dem med Tegn bevise,
At han er den sande.

Byg, I Præster, kun et Alter
For Jer Gud, den lamme;
Raab, at han til et Tegn
Tænder Jeres Alterflamme!
Raab kun høit, for han er søvnig,
Eller hos sin Amme!»

Og de hyled', og de halted',
Baal ikke knyede;
Da bød Elias høit,
Jesabel sin Galde spyede;
Ild faldt ned som Tegn fra Himlen,
Afgudsfolket flyede.

Men for Jesabel Propheten
Atter maatte flygte;
Harmfuld han var i Sind;
Herren i sin Bøn han søgte,
Bad ham slaae med Ild og Sværdet
Dem, der ei ham frygte.

See, da kom der først en Stormvind,
Gud var ei derinde,
Derpaa et Jordskjælv stærkt,
Gud var dog ei derinde,
Men tilsidst en sagte Susen;
Der var Herren inde.

Dÿbt Propheten blev beskjæmmet
Af vor Herres Naade;
Storm ei vg Jordskjælv ei
Meest er vor Gud til Maade;
Helst han kommer i den søde
Susen med sin Naade.

Herren bød, igjen Elias
Gik til Akab ene:
«Vidner, som Du har kjøbt,
Frem imod en Skyldfri trene;
For at faae hans Viingaard lod Du
Som en Skalk ham stene.

Derfor skal dit Huus aldeles
Blive Tomheds Sæde;
Sæe, og din Dronnings Lig
Hundene skal opæde,
Og dit Blod de skulle slikke;
Stakket bli'er din Glæde!»

Saa for Herren stred Elias
Mange Aar og trange;
See, da Guds Time kom,
Endte hans Strid, den lange;
Med sin Svend Elisa gik han,
Sang paa fromme Sange.

Og en Ildvogn kom fra Himlen
Under Lyn og Torden;
Guds Storm foer vældig frem,
Blæsende fra Syd og Norden.
Der tilhimmels foer Elias,
Saaes ei meer paa Jorden.