Ingebrigt Moe.
Den Gubbe, vi nu sænke ville
Til Hvile her i Gravens Favn,
Har vandret fast, har vandret stille
Sin Hædersgang mod sidste Havn.

Hans Haar blev hvidt, hans Fod blev tung –
Hans Sjæl dog altid lige ung.
Han var en nordisk Odelsbonde
Ret af den gamle, gjæve Art:
Af Hjerte mild, haard mod det Onde,
Med Villien stærk, med Blikket klart,
Med vise Raad i Hjemmets Ring –
Med djærve Ord paa Folkething.

Saa stod han her i disse Dale
Stolt som en Oldtids Eeg igjen –
De Unge lytted til hans Tale,
Af Høi og Lav han kaldtes Ven.

Det spurgtes hvor han gik og kom –
Nu er hans Plads i Bygden tom.
Fald blødt, slut kjærligt om hans Lemmer
Du Fædrejord, af Minder fuld!
Bevar hans Navn, som tro du gjemmer
Det Frø, der spirer af din Muld! –

Da vil en Mindets Rosenflor
Snart dække Dødens mørke Spor.
Og J, som stod ham nær i Livet,
Som hviled ved hans Faderbryst –
O, tag den Arv, som han har givet:
Hans Magt at tvinge Smerten tyst –
Da kan I lytte klart i Fred
Til Trøsten fra hans Salighed.