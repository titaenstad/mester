Mig syntes jeg sad ved den øde Kyst
og hørte Bølgerne larme,
Havet slog med bankende Bryst
og hæved de hvide Arme.

Saa vidt som jeg skued, saa raabte Alt,
Stemmer fra tusinde Munde,
mig syntes, det lød som Alt fortalt
hvad bor i de dybeste Grunde.

Let er den liflige Cither at slaa,
men svært vorder dette at glemme;
det fristede mig til at tænke paa
al Nød, som et Liv kan gjemme.

Det fristed og raabte: Læg din Stav,
stig ned, her er godt at blunde;
Hvilen er dyb i det dybe Hav
og uspurgt af alle Munde.
Freiberg Juli b2.