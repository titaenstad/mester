Jonas
Herrens Bud til Jonas skete:
«Jonas, hør mit Ord!
Raab, at Ninive sig omvender,
Thi dens Synd er stor!»

Jonas gik, dog gik han ikke
Efter Herrens Bud;
Paa et Skib han gik til Tharsis,
Flyede saa for Gud.

Hvorfor hviner Vinden rædsomt,
Taarner Bølgen sig?
Det er Herrens Vrede, Jvnas,
Som forfølger dig.

Hvorfor kaster Skibets Mandskab
Lodder nu ombord?
For at træffe den, hvis Synder
Vakte Storm fra Nord.

Jonas, Jonas, dig traf Lodden,
Nu du dog maa døe!
Skibets Mandskab ud dig kaster
I den vilde Søe!

Herren sagde da til Haien:
«Gak og lyd mit Ord;
Slug den Mand, som Skibets Mandskab
Kaster overbord!»

Haien, meer end Jonas lydig
Skyndte sig i Fart;
Snap! den greb ham, stakkels Ivnas
Var nu vel forvart.

Hvo er dog den Mand, som jamrer
Fra det Dybe op?
Jonas raaber høit vm Naade
Ud af Haiens Krop.

Jonas trende Døgn i Fiskens
Bug ei Dagen saae;
MÊpvrkt var Kamret, fælt var Leiet,
Hvor den Arme laae.

Herren talede til Haien:
«Spy ham ud igjen!»
Fisken lød, og frelst paa Stranden
Vandred' Jonas hen.

Andengang Guds Bud saa skete:
«Jonas hør mit Ord!
Raab, at Ninive sig omvender,
Thi dens Synd er stor!

Hvo er nu den Mand, der raaber:
«Ninive gjør Bod»?
Jonas er det, og tilsidst han
Dog sin Mund oplod.

Hvorfor hyller sig i Sække
Hele Staden ind?
Jo, thi den sin Synd begræder
Med bodfærdigt Sind.

Hvorfor sukker du da, Jonas,
Nu ved Stadens Port?
«Jo, thi Gud har Staden sparet,
Mig til Løgner gjort.»

Herren sagde til en Pisang:
«Skyd i Nat dig op!
Jonas du i Heden skygge
Med din smukke Top!»

Jonas saae den svale Skygge
Og blev hjertensglad;
Under Dagens Kvalm og Hede
Han saa kjøligt sad.

Herren sagde da til Ormen:
«Gnav paa Træets Rod!
Ormen lød, og Træet vissent,
Synkefærdigt stod.

Hvorfor sukker nu du, Jonas,
Hvad er ondt for dig?
«Jo, min Pisang den er visnet,
Heden stikker mig!»

«O, du ynkes over Træet,
I hvis Ly du sad!
Skulde Gud ei ynkes mere
Over denne Stad?

Og en Stad, hvor der er hundred'
Tusind stakkels Smaa,
Som ei kan skjelne den Høire fra Venstre,
Som ei kan raabe til Herren vm Naade,
Skulde den forgaae?»