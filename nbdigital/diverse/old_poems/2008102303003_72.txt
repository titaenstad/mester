LXXXIX.
Kunde jeg blot elske ret af Hjerte,
Ret af Hjertets dybe, dybe Grund,
Under Livets Glæde, Livets Smerte,
Hver en Dag indtil min sidste Stund,
Dig, min Jesus, som med Længslens Tørst
Har os elsket ømt og tro og først,
Hvilket Himmel-Væld paa Jordens Veie
Havde ikke da min Sjel i Eie!

Kunde? Men hvi kan du det da ikke,
Naar du ikkun ret oprigtig vil?
Naar du søger Ham med Troens Blikke
Overalt, som du vil høre til,
Søger Ham, som Den, der troer og veed,
Nær er dig den Frelsers Kjæilighed,
Der, som Ranken holder Qvist og Grene,
Gjerne vil med Sine sig forene.

Vil det blot, som Troen bør det ville,
Ikke flygtig, i et Øieblik,
Men, som Den, der frygter for at spilde
Naadens Stund, der os imøde gik!

Vil det blot, hvad end dig forestaaer,
Han er hos dig under alle Kaar!
Trrofast Kjærlighed gaaer ufortrøden
For sin Sjels Udvalgte selv i Døden.

Vil det blot, og du skal snart erfare
Hvad det er at staae med Ham i Pagt;
Under Verdens Trudsler, Verdens Snare
Dækker Han dig med sin Himmel-Magt;

Under Ondskabs Haan og Spotte-Røst
Aander Han sin Fred ind i dit Bryst,
Og hvad du for Ham paa Jord forliser,
For dit Haab han Himlens Gjengjeld viser.