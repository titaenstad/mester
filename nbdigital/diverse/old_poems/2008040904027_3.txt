Cleander til Clarice.
Clarice, mindes du den gang
Da jeg i Marken laae,
Og lystig om min Frihed sang,
For jeg din Skjønhed saae:

Saa mindes du da ogsaa vel,
hvordan det med mig gik,
Da din Cleander blev en Træl,
Og du hans Hjerte fik.

Jeg saae dig først engang jeg gik
Og vogted' mine Faar;
Mit ubevæbnet Bjerte fik
Da strax sit Banesaar.

Min fængslet Frihed blev den Krands
Og Seiers Tegn du bar,
Da jeg af din fuldkomne Glands
I Lænker sluttet var.

Jeg blev, fuldkomne, da din Træl;
Ak ædle Slaverie!
Thi naar det gaaer en Træl saa vel,
hvo vil da være fri?

Nei, nei; jeg aldrig anker paa,
Din Haand har fængslet mig.
hvad Frihed? Naar jeg blive maa
Ssaa glad en Træl hos dig?

Thi saadan Lænke som jeg bær,
Den er saa let og sød,
At Fængslet selv min Frihed er;
oOg Frihed blev min Død.

Øaa giv mig, skjønne, giv dog mig
Den Ret som Slaver skeer:
At tjene, leve, døe hos dig;
Øaa onsker jeg ei meer.

Jeg Dyd og Troe opamme lod
Det Hjerte dig har kjer:
Troer du mig ei, saa kræv kun Blod,
Mit Vidne ferdigt er.

Thi Livet selv skal være mig
Den mindste Trøst jeg har:
Naar kun min Død kan vise dig.
hvor troe din Slave var.

Og naar jeg da i dine Baand
Har engang takket af;
Lad skjønne, da din Englehaand
Antegne paa min Grav:

Her ligger en som elsket har
Til sidste Aandedræt;
Saa Døden selv hans Vidne var,
At han har elsket ret.