LVI.
Et stille Sind, som kan sin Vrede
Betvinge, og trods Haan og Spot
Som Jesus paa sit Kors kan bede,
Og stadigt lønne Ondt med Godt,
Min Gud, lad mig dog lægge Vind
Ret paa at eie saadant Sind!

Et stille Hjem, hvor Freden bygget
Sit Paulun har i Jesu Navn,
Som Naadens Haand har overskygget,
Hvor Venskab mildner Sorg og Savn,
Min Gud, hvor end jeg vandrer frem,
Giv mig et saadant stille Hjem!

Et stille Liv, der ikke drager
Med Forsæt Verdens Blik paa sig,
Der med Taknemlighed modtager
Den mindste Gave, Gud! fra Dig,
Og skyer selv Høiheds Tidsfordriv,
Min Gud, giv mig et saadant Liv!

En stille Død, som om end Smerte
Sin Torne-Krone fletter mig,
Dog ikke nager saa mit Hierte,
At ei jeg tænke kan paa Dig;
Min Gud, ak, efter al min Nød,
Giv mig en saadan stille Død!»

En stille Grav, hvorhen til Hvile
Man Støvet bær i Jesu Navn,
Indtil opvakt det saligt ile
Kan i sin Frelsers Naade-Favn,
Min Gud, tak for Alt hvad Du gav,
Men giv mig og en stille Grav!