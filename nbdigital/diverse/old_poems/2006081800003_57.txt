Nadverpsalme.
Jesu, din søde Forening at smage
længes og trænges mit Hjerte og Sind,
riv mig fra alt det, mig holder tilbage,
drag mig i dig, min Begyndelse, ind,
vis mig ret klarlig min Jammer og Møie,
vis mig Fordærvelsens Afgrund i mig,
at sig Naturen til Døden kan bøie,
Aanden alene maa leve for dig!

2. O hvo der kunde det Ene kun lære,
sig at opofre med Hjerte og Hu,
o maatte Jesus mit Alting kun være,
jeg er desværre langt borte endnu,
Jesu, som gav mig et hørende Øre,
ræk mig tillige din kraftige Haand,
at jeg herefter min Vandring kan føre
ret som en Kristen i Helligheds Aand!

3. Jesu, naar vil du dog skaffe mig Hvile?
Byrden den trykker, at tag mig den af!
Naar skal jeg se dig ret venlig at smile?
reis dig at true det brusende Hav!

Kjærligste Jesu, du maa dig forbarme,
skjul dog dit Aasyn ei evig for mig,
ædleste Rigdom for aandelig Arme,
fyld selv mit udtømte Hjerte med dia!
4. Naadigste Jesu, nu vil jeg mig binde
ved din den dyre Forjættelses Pagtt.
Beder og leder, saa faa I og finde!
saa har de sanddrue Læber jo sagt;

jeg vil med Kvinden fra Kanaans Egne
følge dig efter, og bort jeg ei gaar,
før du omsider paa Bønnen maa tegne:
Amen, ja dig ske, som du tror.
I. Hygom, Biskop i Aarhus,  1764.