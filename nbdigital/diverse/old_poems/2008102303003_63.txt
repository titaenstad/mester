LXXX
Herre! jeg haver Dig hjertelig kjær!
O Du, som kjender min lønligste Tanke,
Kjender, hvi Hjertet saa tidt monne banke,
Hvorhen det søger i Fryd, i Besvær,
Ikke forsmaaer Du den Kjærligheds Røst,
Hvormed jeg nynnende vandrer hernede,
Røgter mit Kald under Trængsel og Glæde,
Og finder deri min Styrke, min Trøst.

Herre! jeg haver Dig hjertelig kjær!
Ikke saa kjær, som jeg kunde og burde,
Ikke saa kjær, at jeg derover turde
Mene, jeg havde hos Dig noget Værd.

Ak nei, desværre! jeg føler det vel
Syndige Verden har endnu for megen
Magt over Hjertet, og derfor er vegen
Ofte fra Dig denne troløse Sjel.

Herre, jeg haver Dig hjertelig kjær!
Ak, uden Dig kan min Sjel ikke leve,
Maa ved din Fod jeg end angerfuld bæve,
Det er min Himmel, at Du er mig nær;

Ja, thi med Petrus jeg veed og jeg troer,
Herre! der er i dit Blik, i din Tale
Noget, som saligt kan Hjertet husvale,
Du har jo Livets det evige Ord!

Herre, jeg haver Dig hjertelig kjær!
Under min Strid, under Savn, under Møie,
Vender jeg længselsfuld ofte mit Øie
Did, hvor jeg Ansigt til Ansigt Dig seer.

Ak, maatte der dog din himmelske Røst
Vidne om mig: sordi dette Hjerte
Elsket mig har i sin Synd, i sin Smerte
Gaager det nu ind til min Fred og min Trøst.