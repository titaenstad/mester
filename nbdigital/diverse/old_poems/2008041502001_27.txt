Sang
den 16de Marts 1819.
(Paa Camaldoli ved Neapel.)
Mens Vinteren knuger den Nordiske Pol
Vi gvæges ved Sydens blidt varmende Sol;
Den blinker i Havbugtens speilklare Flade,
Og gyldner de grønne og frodige Blade,
Og lyseblaa Himmel sig hvælver om dem
I Glædens det sydlige blomstrende Hjem.

Høit Hjerterne slaae af ungdommelig Fryd,
Hvor Jordbunden dirrer af jublende Lyd.
Held følge Dig, unge og blomstrende Møe,
Hvis Bane de sydlige Blomster bestrøe!

Hvor Ungdommens Ild end i Klippebarm gløder,
Og Himmelduft lutrende Jordflammen møder,
Hvor evig det friske og grønnende Løv
Sig snoer om de synkende Pragtminders Støv,
Der tømme vi glade de bredfulde Maal,
Og drikke ungdommeligt Ungmøens Skaal.