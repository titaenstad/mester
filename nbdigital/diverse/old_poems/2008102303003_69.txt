LXXXVI.
 Hvvor er I blevne af, I Venner mange!
Som stod mig nær før Livets Dag blev hed,
Og som forsikkred mig saa mange Gange
Om Eders Ømhed, Eder Trofasthed?

Hvis Kløgt og Munterhed, hvis Smiger-Sange
Formaade saa mit Sind at rive hen,
At jeg mig lod af Eders Kjærtegn fange,
Og glemte altfor tidt den bedste Ven?

Hvor er I gaaet hen? Til Gravens Bolig
Har Enkelte jeg fulgt: Guds Fred med dem!
Men de, med hvem min Sjel var meest fortrolig,
Har hastigt glemt mig nu i Lykkens Hjem.

Med fornem Mine og med fremmed Tone
Jeg mødes nu, som kjendte de mig ei,
Og som et Træ, berøvet løvfuld Krone,
Staaer jeg alene paa min Vandringsvei.

Alene! – nei, Gud være evig lovet!
De nøgne Grene strækker jeg mod Ham,
Som er Forladtes Trøst og Værn og Hoved,
Som elsker Sine trofast uden Bram;

Mod Dig, min Jesus! vender Sjelens Tanker
selvanklagende med barnligt Raab,
Hos Dig, min Jesu! kaster Hjertets Anker,
Du, Sjele-Ven! beskæmmer ei mit Haab.