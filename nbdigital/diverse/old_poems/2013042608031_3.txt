Troesbekjendelsr.
(Efter Blumauer.)
TR.. som til Sandhedsflugt min Aand gav Vinger,
og gav til Tro et Hjerte mig saa svagt –
min Tro'sbekjendelse jeg ydmyg bringer
i Støvet her, som for Din Trones Pragt.

Alvidende, Du, som min Tanke kjender,
fra den i Sjælens Dyb til Udspring kom –
min Sag betror jeg kun i Dine Hænder,
og lytter kun – trods Paven – til Din Dom.

Beskjærm mig Du! og er jeg ved at falde,
Din Klarhed mig i Nattens Mørke tænd!
Lad i min Sjæl Din Sandheds Straaler dale,
saa flygte Vatikanets Lygtemænd!

– Jeg tror, Du dem, som sig ved Livet kjede,
med Tro paa bedre Fremtid skjænker Ro;
men ogsaa veed jeg, at Du mig hernede
en rastløs Aand ej skjænkte blot til Tro.

Jeg trr, at Troen frelse kan i Tiden
den svage Aand fra Fald og Undergang,
idet den under Prøvelsen og Striden
husvaler den med Haabets Englesang;

Men derhos veed jeg – Verden har det prøvet –
at Troen, under Hierarchiets Kaar,
i syttenhundred Aar af Ondt har øvet
meer, end Forstanden i sextusind Aar.

Jeg tror, at Lyset i den ene Zone
os træder meer end i den anden nær;
men veed, det gjør ej Forskjel for Din Trone,
om Rom, om Peking var vort Hjemsted her.

Jeg tror, den ene Maade Dig at tjene
er meer Dig, end den anden, til Behag,
men veed, Du ej antager Dig alene
den Kristnes, men endog Braminens Sag.

Jeg veed, Du engang Jordens Folk har skrevet,
paa haarden Sten Din Kjærlighedens Lov;
men føler, at den virkningsløs var blevet,
hvis ej Du og i Hjertets Vox den grov.

Jeg tror, at Du en Bog os gav i Eje,
som af Din Haand fremviser klare Spor;
at deri, til vort Held paa Livets Veje,
Din gode Sæd til herlig Fylde gror;

Men end en Bog jeg kjender, Du har skrevet,
saa fattelig for hvert et Kreatur,
som Træk for Træk er uforfalsket blevet:
den store Bog – Din hellige Natur!

Jeg tror, Du ved NMirakler kan bevise,
hvad Stund, Du vil, hvor Du almægtig er;
men Verdens skjønne Bygning vil jeg prise;
i den Dit største Under dog jeg seer.

Jeg tror, at Alles Frelse ved den Gne –
et Storværk var af treogtreti Aar;
men veed, at af et Ord: Dit v
utalte Verd'ner gjennem Æth'ren gaar.

Jeg tror, at dette Hjerte, trods dets Lyder,
til Bolig kun for Dyder var bestemt;
man veed, at det Forbrydelser blandt Dyder
har stundom ubevidst og sorgløst gjemt.

Jeg tror, min Kval herneden skal forøge
den Taalmodsløn, Du har mig lovet hist;
men at ej Faderhjertet Fryd kan søge
i Barnets Taarer – det jeg veed for vist.

– Saa, Herre, et Modsigelsernes Bytte,
min Aand af Tvivlens Malstrøm drager ned:
Fornuften vil til Troens Røst ej lytte,
og Troen vil fordømme, hvad jeg veed!...

Skal jeg, o Herre, Troen da forsage,
som vil min Aand med Tvangens Bast omsno?
siig, eller skal Fornuften jeg anklage,
fordi den løfter Sværdet mod min Tro?

Kan jeg Din Røst af Bib'len kun fornemme?
Staar kun paa tvende Tavler Dine Bud?
Og svarer mig et andet Væsens Stemme,
naar i Naturen Dig jeg søger – Gud!?

Er Dyd kun det, jeg virker for at være
blindt lydig, hvad mig Troen kun har lært?
Og er mit Offer til Naturens Ære
da ej et Blik af Dig, dens Skaber, værd?

Kan Dig, Retfærdige! kun Dyden glæde,
naar Troen ene den til Udspring har?
Er det Dig Eet, naar Hedninger Dig bede,
om det Thersites eller Titus var? –

Du, som mig bød i Sandheds Spor at træde,
og seer mig vakle saa ved Troens Stav –
o send en Straale fra Din Klarheds Sæde,
min Aand til Leder over Tvivlens Hav!

– Men blev, o Fader, mig Dit Øre lukket,
min Bøn henvejret her som Ørk'nens Sand –
tag da, naar Haabets sidste Glands er slukket,
min Tro, den svage, eller min Forstand!