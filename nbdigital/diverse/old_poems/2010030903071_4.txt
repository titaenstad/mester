Haakon Athelstan.
Paa Athelstans Borge
jeg leved med Fryd,
da hørte fra Norge
jeg rædsomme Lyd;

hel lydt over Vove
det skingrende lød,
som Drabshyl i Skove,
som Rallen i Død.

Da for jeg fra Borge
paa Engelands ø
og stævned til Norge
ad skummende Sjoø.

Jeg hilstes med Glæde
saa viden omkring;
men Folket mon kvæde
om selsomme Ting:

Om Grik, som brændte
sin Broder med Lyst,
og Farmanden rendte
Mordstaalet i Bryst.

Da sprang jeg fra Sæde
og Kværnbiter greb,
da tændtes min Vrede,
jeg Glavindet sleb.

Jeg Niddingen straffed,
som tændte den Brand,
der mægtigen blaffed
i Norriges Land.

Da Folket ham sky'de,
jeg Guldkronen tog,
og ræd han bortfly'de,
til Bretland han drog.

Jeg Frostatingsloven
og Odelsret gav,
og rensede Voven
i Norriges Hav.

Jeg elskede Freden,
og still' var min Færd,
men skalv ej i Heden
blandt klirrende Sværd.

I By og paa Hede
jeg Bønderne bad,
ej tro paa de Lede,
de Aser i Rad;

men trodsig de klirred
i Rustningens Baand,
og Sværdene dirred
i Kjæmpernes Haand.

Da maatte jeg finde:
ej Tiden end er,
da Moørket skal svinde
for Daglysets Skjær.

Ej Tro kan jeg bøje
i Vaabeners Larm;
men Du i det Høje,
smelt Du deres Barm!

O, ædelt er Folket
som Guldet i Fjæld,
lad Ordet bli' tolket
fra Evigheds Væld!

O, lad Du dog Flammen
klart lyse i Nord;
ti herlig er Stammen,
ja herligst paa Jord!

Ja, sikkert jeg skuer,
det hænder engang,
at Blikkene luer
ved hellige Sang;

med Fryd og med Gammen
paa blomstrende Hej
skal Brødre staa sammen
og knæle for Dig!

Vildt Baunerne lyste
fra Klippernes Kant,
og Danerne gyste
hvor Blodbækken randt,
og Normænd de stærke
jeg viste, at Krist
ej vek under Mærke
gjor Drotter forvist.

Jeg sejrende segned
paa Fitjar i Gny,
og den Gang, jeg blegned,
da klang det i Sky;
ti Eyvind sit Kvæde
blandt Fjældene sang,
saa Kjæmperne græde
paa blodige Vang.