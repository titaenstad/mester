Guldbryllnpsøang.
Men Skoven blunder i Vinterskrud
med Sne paa bladløse Grene,
staar Sangens Palme med Krone prud
i evig Ungdom ene.

Kom, lad os i dens Skygges Ly,
i Vennekreds os lejre,
og trylle Vaaren frem paany,
mens Dagens Fest vi fejre.

See Tidens Elv – med ustandset Flugt
mod dunkelt Fjerne den iler;
men end staar Sol over Bølgen smukt,
hvor Mindets Fugl sig hviler.

Lyt, Brud og Brudgom! til dens Sang,
idet forbi den sejler:
den synger om den første Gang
I mødtes, Mø og Bejler.

Og Hjerte slutted med Hjerte Pagt,
da, Haand i Haand med hinanden,
I Løftet gav, som I holdt i Agt,
til Pryd for Æsgtestanden.

– Halvhundred Aar, i Lyst og Sorg,
I vandred Banen trygge;
thi Gud var Eders faste Borg
i Modgang, som i Lykke.

Trefoldigt fejrede Brudepar
med sølverkronede Isse!:
den Krands, vi her Dig flettet har,
Du kan Dig værdig prise;

dens Guld er Tak og Kjærlighed
fra Børns og Venners Skare;
til Livets Aftensol gaar ned,
den skal sin Duft bevare.

Af pletfri Vandel og stiftet Gavn
den ædle Frugt I skue
i Glandsen af et hædret Navn
og Kjærlighedens Lue.

Ved denne Glands, i Festens Stund,
vi højt Pokalen hæve,
og stemme i af Hjertets Grund;
Guldbrudeparret leve!