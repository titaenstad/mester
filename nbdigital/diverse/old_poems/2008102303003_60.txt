LXXVII.
1.
Naar Fristelser omspænde mig,
Og Mørkets Morder-Pile
Fra alle Kanter vise sig
Og mod mit Hjerte ile,
Den Hellig-Aand da byder: hold
Til Gud dig i din Smerte,
Og bed: Gud-Fader, vær mit Skjold,
Og Christus vær mit Hjerte!

2.
Naar Sorgens sorte Torden-Sky
Med Gru staaer for mit Øie,
Og ei jeg veed, hvor jeg skal tye
Onm Hjaælp mod Livets Mvøie,
Da vidner Aanden: Gud i Vold
Giv dig med al din Smerte,
Og bed: Gud-Fader vær mit Skjold,
Og Christus vær mit Hjerte!

3.
Naar svundne Tiders Synde-Rad
Opløfter høit sin Stemme,
Og holder frem et Minde-Blad,
Som mig til Død kan skræmme,
Da vidner Aanden: fast kun hold
Ved Troen i din Smerte,
Og bed: Gud-Fader, vær mit Skjold,
Og Christus vær mit Hjerte!

4.
Naar Døden med sin Afskeds Stund,
Naar Gravens Dyb og Dække,
Gaaer frem af Nattens mørke Grund,
For Sjelen at forskrække,
Da vidner Aanden: Dødens Vold
Er brudt ved Jesu Smerte:
Thi bed: Gud-Fader, vær mit Skjold,
Og Christus vær mit Hjerte!