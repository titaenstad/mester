Dantes Helvede.
3die Sang.
«Igjennem mig til Smertensborg man farer,»
«Igjennem mig til evigt Pinested,»
«Igjennem mig til de Fordømtes Skarer.»
«Mig bygged' straffende Retfærdighed,»
«Almagt, Alvisdom og Alkjerligheden» 
«Mig dannede. Ei noget Skabt fandt Sted»
«Før mig, undtagen de for Evigheden»
«Bestemte Aander – og jeg evig er;»
«Haabløs er hver som gjennem mig far heden.»

De Ord med sorte Skrift stod maled' her 
Paa Tinden af en Port, som høit sig hæved».
Jeg til min Mester sagde da: jeg seer
Med Frygt den haarde Dom, der her staaer skrevet.
Men mildt han bød: «Kast bort Mistroiskhed!
Al Feighed her maae vorde plat fordrevet.
Vi er' paa det af mig ommeldte Sted,
Hvor Du skal skue dem i evig Pine,
Som evig tabte Aandens Lys og Fred.
Nu tog han mig ved Haand med venlig Mine,
Der kraftig Trøst mig gav og styrked' mig
Til ind med ham i dunkel Borg at trine.

Her Sukke, Klager, høie Jammerskrig
I Lufien uden Stjerneskin gjenløde,
Og bitter Vemods Graad afpressed' mig.
Forbandelser i alle Sprog os møde,
Ord predsed' ud af Qval og Rasenhed,
Dyb Stønnen, hæse Raab og Haandslag lode
Med rædsom Larm, der evig varer ved
I denne Luft af evig Mulm tilhyllet.
Som der hvor Flyv'sand hvirvles op og ned.
Og jeg, af denne Rædselsscene vildet,
Min Mester spurgte: «hvad er det og hvo
Er' disse i en evig Smerte hilded'?»
«Her», svarte han, «de usle Sjæle boe,
Der leved' uden Skam og uden Ære,
Og sig begrove i en daadløs Ro.

Her de med hine Aander blanded' ere,
Som hverken Troskab viste eller Brød»
Mod Gud; men for sig selv kun vilde være.
Dem Himlen som uværdige forskjød,
Og Helveds Dyb ei kunde dem modtage,
For ei at hædre dem som mest forbrød.»

Og jeg: «siig Mester hvilken grusom Plage
Afpresser Skrig i denne Jammers Vraae?»
Og han: «viid intet Haab er meer tilbage
For disse om, ved Død at Frelse faae,
Og deres blinde Liv saa lavt nedhænger,
At de hver anden Lod misunde maae.
Ei deres Navn i Verden frem sig trænger.

Medynk og Retfærd ringeagter dem
Men nok herom; giv Agt og dvæl ei længer!»
IJeg stirrede og saae, som hvirvlet frem,
En Trop med slige raske Skridt at fare,
Som om det mindste Ophold harmed' dem
Og bag dem kom saa lang en Folkeskare,
Saa jeg ei kunde forestillet mig
At Dødens Offere saa mange vare.

Her en og Anden var mig kjendelig,
Og jeg mig til hans Skygge monne vende,
Som ved stort Afslag blev foragtelig.
Jeg strax begreb og sikkert kunde kjende,
At her jeg saae de Jammerliges Lod,
De som mishaged' Gud og selv hans Fjende.

De Usle uden Liv og uden Daad.
Varn' nøgne og bestandig maatte bløde
For Myggesværmes og for Hvepsers Braad.
Fra deres Aasyn Blodets Strømme fløde,
Og taareblandet sank til Foden ned,
Og tjente ækle Ormø«kryb til Føde.
Da jeg gik agtsom videre afsted,
Jeg kunde ved en Flodbred Folk opdage,
Og sagde: «Mester, tør jeg faae Beskeed,
Hvo disse er' og hvad der dem monn'jage,

Da de ret synes ile af al Magt,
Saavidt jeg kan i Skumringen opdage
Og han til mig: «det dig skal vorde sagt,
Naar Veien vi hen til de dunkle Bredder
Af Acheron først faae tilbagelagt.»
Med nedsænket Blik undselig jeg nu træder,
Og frygtsom for at falde til Besvær,
Taus ved hans Side hen til Flodens Bredder.
Og see, et Skib os kom imøde her

Med en graaskjægget Olding, som i Vrede
Skreeg: «Vee jer I Fordømte! aldrig meer
I haabe under Himlens Lys at træde!
Jeg skal jer føre til modsatte Bred
I evigt Mulm i Kulde og i Hede.
Men du, som levende steeg til os ned,
Viig bort fra dem, som blandt de Døde høre!»
Men da han saae, at jeg ei gik afsted,

Han bød: «Ad anden Vei og andre Døre
Du søge dig en Udgang, men ei her:
Dig maae et mindre letbygt Fartøi føre.»
Min Fører svarte: «Charon rolig vær!
Det er hans Villie, som kan udføre
Alt hvad Han vil, og ei Du spørger meer.»
Graaskjægget Mund nu ei meer lod sig høre,
Og stum stod gule Pølvands Færgemand,
Mens Øinene som Flammehjul sig røre.

Men hine trætte, nøgne Aander man 
Saae Farve skifte og med Tænder skiære, 
Ved Trudslerne af haarde Færgemand.
«Forbandet Gud og vore Fædre være!»
De sktreeg' – «al Jordens Slægt, Tid, Rum og Sæd
Af deres Sæd, de fjerne og de nære!»
De derpaa vandred' samtligen afsted
Hvor Straffen venter de af Gud Udstødte
Ved Helvedflodens frygtelige Bred.

Dæmonen Charons Flammeøine glødte,
I det han dem med Vink at samles bød. 
Enhver som nølte han med Aaren stødte.
Som Bladene, dem Hoøostens Kulde brød,
Et efter andet løsnes, til de alle
Fra Grenen sjunkne er' i Jordens Skjød,
Saa Adams onde Slægt man her saae falde, 
Paa Charons Vink, ved Stranden samtligen,
Som Fuglen naar dem Lokkefugle kalde.

Nu foer' de over sorte Bølge hen,
Og før de ved den anden Flodbred lande,
Paa denne samles alt en Flok igjen
«Søon,» sagde Mesteren med venlig Pande,
«De, som hendøe i Ubodfærdighed,»
«Maa alle samles her fra alle Lande,»
«Og ile saa til Flodens anden Bred;»
«Thi Guds Retfærdighed dem fremad driver,»
«aa Længs'len trænger sig i Frygtens Sted.»
«Den gode Sjæl sig aldrig hid begiver.»
«Hvis Charon derfor klager over Dig,»
«Du fatter let hvad det tilkjendegiver.»

Kort derpaa skjælvede saa frygtelig
Det mørke Land at, blot ved Tanken skrækket,
Kold Sved og Gysen overfalder mig.
I taarefulde Land, af Vinden vækket
Et Purpurlys som Vinden foer afsted,
Hvormed al Følelse hos mig blev svækket,
Og jeg faldt som en Søvnbetagen ned.