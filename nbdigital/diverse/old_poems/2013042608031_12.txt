I Chrandhjems Damkirkt.
(I Anledning min Datters Konfirmation)
(1869.)
Va Maalet hvor vi staa, i Herrens Tempel
o Andagt, vore Hjerter Du besjæle,
her, hvor endog den kolde Sten fik mæle
om Ham, hvis Liv bar alle Dyders Stempel!

Her, hvor omhvælvet af de gamle Buer
i evig Ungdom Fredens Fyrste troner,
og svøbt i Aandens Glands og Orgeltoner
hans Billed fra Apostelkredsen skuer:

Her Himmelriget os sin Port oplader,
at Hver kan skue Gud, som tror og haaber,
Ham, som vor tillidsfulde Bøn anraaber,
som var og er vor eviggode Fader.

– O Fredens Havn for hvert bevæget Indre!
o trygge Hvile efter møjsom Færden!
her, mens vi stirre mod en bedre Verden,
os Skjæbnens Bjerge ængste meget mindre.

Dig, til hvis Ære dis se Buer stræbe
fra Jordens Dunkelhed mod Stjerners Vrimmel,
lig Hjertets Længsel, som mod Trøstens Himmel
sig hæver i et Suk fra Fromheds Læbe:

Dig, Herre. vi idag vor Bøn frembære,
Din Naades Pris i glade Kor vi sjunge,
at Pagten mellem Dig og disse Unge
bevares maa, Dit Navn og dem til Ære!

Beskjærm, o Gud, hvad huld Du os har skjænket:
de Planter, vi med kjærlig Haand har fredet,
at, selv om Stormen iler over Bedet,
til Livets Pryd de blomstre uforkrænket.

Træd frem da, Barn, med Tillid til den Høje,
bekjend Din Tro paa Jesu blide Lære;
bliv Løftet tro: Hans Ejendom at være,
og aldrig Anger mørkne skal Dit Øje.

– Der er en Skat, langt ædlere end Guldet,
dens milde Glands er Kvindens bedste Smykke,
Violen lig, Du sekr i Lundens Skygge,
lyksalig i sig selv, at pryde Muldet.

Det Uskyld er, Dit Hjertes bedste Eje,
Din Vuggegave, sendt fra Engles Rige;
ved den Du skal fra Dyd til Dyd fremstige,
og Fristelsen skal fly fra Dine Veje.

Lad Verdens Pragt, lad Smiger ej Dig blænde,
misund ej dem, som Meget fik af Lykken,
lær Nøjsomhed af Blomsten hist i Skyggen,
som den Du Takkens Offer Himlen sende.

Klyng Dig til Haabet, naar Dig Lykken sviger,
– det Barn, som Gud har kjært, Han stundom tugter –
og byder Livets Træ Dig bittre Frugter,
Dig Haabets Engel dog sin Trgøst tilsiger.

Vær stærk i Troen, naar Dig Tvivlen truer
og Prøvelsernes Mulm Dit Syn forblinder;
Gudsordets Sol kun klarere oprinder,
naar Mørkets Magter dæmpe vil dens Luer.

Og Jesu Kjærlighed Dig skal ledsage
paa Blomsterenge som paa golde Stier;
om hver en elsket Røst i Dødem tier,
staar Han med udbredt Favn hos Dig tilbage.

– Han, som usynlig er blandt os tilstede,
og leder os i Lyset af sin Lære,
didop, hvor vi skal Livsens Krone bære,
Hans milde Haand Din Vandring stedse frede!