LXXVII
Hvad lever du for, du Menneskens Barn!
Som rastløs ad Livsbanen render,
Imedens Forgjængeligheden sit Garn
Trindtom dine Veie udspænder?

Hvad lever du for? – Ak! stands dog din Gang,
Betænk dog det Sørgsmaal, du hører!
Er skurrende end for dit Øre dets Klang,
Til Himlen det Tanken henfører. 

Hvad lever du for? for den duftende Krands,
Som Ungdommens Glæder dig fletter?
For Ærens og Rigdommens skinnende Glands,
Som høit mellem Brødre dig sætter?

For Huuslivets Lykke, for borgerlig Daad,
Som bringer til kommende Dage
Dit Navn, naar visnet er Tornens Braad,
Ret ofte i Mindet tilbage?

Hvad lever du for? – Nu, hvis ogsaa du vandt,
Alt det paa din Vandring hernede,
Mon deri du ogsaa den Sjelefred fandt,
Som overgaaer Jorderigs Glæde?

Og hvis ei, saa staaer jo den truende Død
Bag din Høihed og Lykke og viser
Dig hen til den Grav, i hvis bælmørke Skjød
Du al Jordlivets Lykke forliser.

Hvad lever du for? – Grib det evige Liv,
Som ei kjender Omskiftelsens Skygge!
Da i Glæde og Sorg, og i Fred og i Kiv
1 Tør du tryg paa Guds Miskundhed bygge;

Grib det evige Liv! Herrens Aand i din Daab
agde Spiren dertil i dit Hjerte;
Han vil give den Væxt under Tro, under Haab,
Lus blot du i din Fryd, i din Smerte!