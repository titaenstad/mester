Ved Pullen.
(Cfter Madman.)
Al ear to Gubber om en Guldklump nappes,
eller kives om en Tue Jord,
hinkende til Ærens Tempel kappes,
eller lugges om to tomme Ord –
Ah, da vrikker jeg og leer,
gamle Narre, godt ad Jer!

Naar to Kjærringer ved Kaffekoppen
gjøre Næsten mange Slags Fortræd,
sværte ham paa Sjælen og paa Kroppen,
skvaldrende, hvad ingen Død'lig veed –
Ah, da drikker jeg og leer,
Sladdersøstre, høit ad Jer!

Naar to Mænd, som vandre samme Bane,
vexle falske Smil og slebne Ord,
for ved Underfundighed at rane,
hvad man ærligt ej at vinde tror –
Stop! da drikker jeg og be'er
Gud bevare mig for Jer!

Naar en Yngling hos sin Elskerinde
blindt forvexler Hytten med et Slot,
og naar hun, ved Hymens Krands at vinde,
tror, et Paradis er Livet blot –
Ak, da drikker jeg og seer
efter gode Raad for Jer!

Naar jeg seer en livsglad Børneskare,
ubekymret, larmende og vild,
trodsende Forbud og Ris og Fare
for en stjaalen Frist til LCeg og Spil,
Ak, da drikker jeg og be'er
Himmelen bevare Jer!

Sidder jeg en Aftenstund ved Bollen,
i et ret gemytklgt Vennelag,
jubilerende for første Skaalen,
tømmende mit Glas i lange Drag –
Ah! – da drikker jeg og seer,
muntre Brødre, efter meer!

Men er Bollen lændset ned til Bunden,
og i saadant herligt Vennelag,
jeg endnu har næste Skaal paa Munden,
men maa gabe høit mod næste Dag –
Ak! da drikker jeg, men seer
endda efter lidet meer.

Ligger jeg engang, med andre Syner,
nær den sorte, kolde, dybe Grav,
uden Ro i Sengens bløde Dyner,
lugtende til Flasken, Doctor gav –
Tvi, da drikker jeg – men seer
vistnok ikke efter meer.