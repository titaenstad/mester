Naturen og Hjertet.
HrÊo er hin Yngling med det glade Smil,
de lyse Lokker flagrende for Vinden:
hin Vandringsmand, som en bevinget Il
har tryllet Morgenrødens Blus paa Kinden?

En Hær af Blomster dufte i hans Spor,
og Lundens Fugle hilse ham i Kor,
og Elvens Bølger, vaagnede af Dvalen,
med Frihedsjubel møde ham i Dalen.

Jeg kjender dette Ansigts blide Træk;
Konvalens Krands endnu han har om Panden.
I Lundens Skygge, ved den klare Bæk,
vi ofte sad fortroligt hos hinanden:

Det Vaaren er! – Han aabner mig sin Favn,
at jeg i den skal drømme bort mit Savn;
o kunde jeg dog tolke ham i Toner,
hvor han med Livets Sorger mig forsoner!

– Kon, lad os under Birken søge Ly,
som fordum hist i Sjølunds Bøges Skygge,
her, hvor Naturen minder mig paany,
mit Haab paa Himlens Kjærlighed at bygge.

Her sad jeg ofte, andagtsfuld i Sind,
og stirred i Guds Skaberunder ind,
og glemte hine Raab om «Jammerdalen»,
som huser kun Forsagelsen og Kvalen.

Du, som mig lærte paa min Ynglingsgang,
ved Toners Lyst at holde Glæden fangen,
Dig sikkert Tiden ej vil falde lang,
om Alvorstoner dæmre nu i Sangen;

Du dele vil min Kummer, som kun Faa,
thi Vaar og Sang i evigt Forbund staa; –
og lige trofast under Fryd og Klage
de gjennem Tidens Labyrinther drage.

– Herdvæled jeg saa mangen Aftenstund,
naar Solen sank bag hine dunkle Fjelde,
for snart igjen at stige af sit Blund,
en nyfødt Dag Naturens Børn at melde;

her drømte jeg i hellig Ensomhed,
mens Lyset slutted Pagt med Nattens Fred,
og Dag med Dag stod Haand i Haand som Venner,
der ingen Afskedstimes Mørke kjender.

Da stod jeg atter glad paa Hjemmets Kyst,
med Hjertet fuldt af Haab og lyse Drømme,
og saa' paa Livets Hav med Ungdomølyst:
kun glade Fremtidssyner mod mig strømme.

Da blussed atter hine Længslers Brand,
jeg saa' mig styre Baaden ud fra Land,
med dristigt Mod paa Eventyr at drage,
og derpaa vende «som en Helt» tilbage.

–O «Ungdoms Daarskab!» bryder Manden ud,
som paa Erfarings Klippegrund er strandet,
idet omsonst hans Anger sender Bud
paa Stormens Vinger hjem til Fædrelandet.

Dog – ligefuldt jeg er en Søn af Nord,
om end min Vugge stod paa Danmarks Jord;
bør jeg da her med Smerte kun fornemme
hint Fjeldets Eccho af min Moders Stemme?

Kan jeg da for, mig øykken ej var god,
at af mit Skibbrud kun jeg frelste Livet –
og har jeg kæmpet ej med ærligt Mod,
og virket med det Pund, mig Gud har givet? –

Til Kunsten offred jeg i Ord og Sang,
men Mængden vrager tidt en tilvant Klang,
og vil man mindre end en Gjøgler gjælde,
som Skjønheds Talsmand kan man da sig melde.

O, hulde Vaar! hvor glad jeg seer i Dig
Guds Fadergodhed herlig aabenbaret, –
som Du er Ingen paa Fortrøstning rig,
Du aldrig lod min Længsel ubesvaret! –

Ja, om kun gjennem Taarers dunkle Slør
Naturens Yndighed jeg skue tør,
jeg takker Gud, at jeg min Sorg kan glemme
hvergang jeg lytter til Din milde Stemme.

– Den trætte Pilgrim,' Den som søger Fred,
Den, Skjæbnen frister til at gaa irette
med Himlen selv, og spørge, Livet kjed:
«Hvor længe, Herre, skal jeg lide dette?...

han fly fra Verden til Naturens Favn;
i Lundens Ly forstummer Sorg og Savn. –
Vær fri som Elven, der forbi Dig iler,
og smyk Din Barm med Blomsten, Dig tilsmiler!

Dernede, – hvor nu Aftensolens Pragt
henover Byen spreder sine Straaler –
hvor sjelden har jeg Glædens Bæger smagt,
hvor ofte Sorgens bittre Mulurtskaaler!

Men blev min Synøskreds altfor mørk og trang,
Dit Minde, Vaar, beaanded mig til Sang,
og Vaar og Sang mig aldrig gaa af Minde,
mens Hjertet slutter Livets Varme inde.

Ej heller Hine, som i Venskabs Pagt
saa mange Aar stod trofast ved min Side;
og derfor kun jeg modstod Skjæbnens Magt,
at Haabet gav mig Kraften til at stride.

Og er der Rum for Glæden i min Sjæl,
– har jeg ej den og Sangen sagt Farvel, –
og toner end min Røst med Ungdomsfylde –
Vaar, Haab og Venskab maa jeg Takken skylde.

Vel Tid og Modgang graanet har mit Haar,
men Hjertets Ungdom er endnu tilbage;
og ejer Livet Venskab, Haab og Vaar,
bør man i Døgnets Kampe da forsage?

– Maaske var derfor Lykken mig ej huld,
at aldrig jeg har tørstet efter Guld;
men aldrig det formørke skal mit Øje,
at for det Lave jeg har glemt det Høje.

Min Sag jeg i Guds milde Haand har lagt,
Han vil min Skjæbnes Overmagt begrændse;
– Han, som mit Blik oplod for Livets Pragt,
Han skulde ej mit Hjertes Kummer ændse?

Til Ham, som har Naturens Dvale endt,
og atter Vaaren Nordens Dale sendt.
til Spurvens og den Faderløses Fader
min Fremtids Ve og Vel jeg overlader.

Engang, en evig Vaar, jeg Ham skal see
hvor intet Mulm fordunkler Naadens Lue;
til va mit Løsen er «Bin Vilje skø!»
saa tidt mig Skjæbnens Uvejrsskyer true.

Lad da kun Avind, trodsende hans Bud,
til jordisk Held mig slette Sporet ud,
og sejersstolt mig træde under Hælen –
de kunne dræbe Legemet – ej Sjælen!

Guds Kjærlighed, som denne faldne Jord,
fra Slægt til Slægt kun gavne vil og glæde,
bevidner Kornet, som paa Agren gror,
og Fuglene, som højt i Luften kvæde,

og Bølgen, som har Isens Pantser brudt,
og Skoven, som har friske Stammer skudt,
og Sangeren, som i Beundring taber
sig – ene med sin Tanke og sin Skaber!

Men Østeu gløder nu i Morgenglands,
og Drømmens Time snarlig er til Ende.
O Vaar! til Afsked denne simple Krands ...
hvad om vi aldrig mødtes meer, kanhænde!

Til andre Egne styrer Du Din Gang,
da har jeg kun Dit Minde og min Sang;
snart ruller Natten ud de sorte Bølger,
Dit Aasyn og Naturens Skjønhed dølger.

Ja, skilles maa vi, det er Skjæbnens Bud,
og Savn og Vemod sætter Hjertet Stævne;
Begejstringsflammens sidste Blus gaar ud,
og snart vil Livets Prosa grumt sig hævne.

Naar Du mig lader ene her igjen,
da mistet har min Sang sin bedste Ven.
og snart mig raner Vint'ren Dine Gaver,
og lukker for mig Dine lyse Haver.

Maaske dog noget Hjerte lønligt slaar
med sympathetisk Varme mit imøde –
og Tonerne, som Du gav Liv, o Vaar,
ej lig en Vandrers Røst, i Ørk'nen døde.

O gid jeg stundom glemme ved Dit Bryst,
at Livet gav mig mere Sorg end Lyst,
til engang Du i Taarepilens Skygge
med Tornerosen vil min Urne smykke!