Bryllupsang.
II.
Nu« synker Solen dybt bag Fjeld,
nu dæmrer det i Dale,
og Fuglen sidder taus i Tjeld,
og Blomsten er i Dvale;

men smukt paa Himlens hvalte Blaa,
lig Bryllupskjerter Stjerner smaa
om Kjærlighedens Tempel staa,
hvor Freja venlig troner.

Fra Folkvang end hun lyser huldt
for Nordens Mand og Kvinde,
at Hjertet, ømt og længselsfuldt,
sin Længsels Maal kan finde.

Hun spreder her i Festens Glands
sit Morgeskjær om Hymens Krands,
mens Glædens Alfer trindt i Dands
usynligt os omsvæve.

Her hilse vi i Vennelag,
med Sangens Toner blide,
et Par, som Gud til Velbehag,
sin Fremtidsvej vil skride.

Ja, stemmer i med Jubellyd:
Hil Elskov. Livets største Fryd,
hvor Trofasthed er Sjælens Pryd.
Lylsalighed er Maalet!

O Held Dig Brudgom, Held Dig Brud,
at Dagen er oprundet,
da Hjertets Trang og Himlens Bud
Jer Bryst til Bryst har bundet!

Beseglet er den ædle Pagt,
med Troskabsløftet, I har bragt:
Det «Ja», I har hinanden sagt,
af Hjertets hele Fylde.

Saa deel da trofast Livets Kaar,
hvordan dem Himlen sender!
Ej Skjæbnens Magt det Mod nedslaar,
som Kjærligheden tænder,
hvor Mand og Hustru, Arm i Arm,
staa uforsagt, trods Stormens Harm,
med Tillid, Tro og Haab i Barm,
til Prøvens Stund er omme.

– Maa denne Aftens Harxmoni
os Mindet tidt gjenbringe!
da skal vor Tanke flagre fri,
som Duen paa sin Vinge,
med Bud paa Bud fra Ven til Ven,
hvor end os Skjæbnen stevner hen,
mens Haabet: at vi sees igjen,
med Solglands for os lyser.

Da skal paa Brudeparrets Vej,
blandt Fremtidssyner milde,
Kjærminderne fra Livets Mai
dem stedse huldt tilsmile.

– Saa tøm Pokalen med Besked!
En Skaal for trosast Kjærlighed!
Held følge Brudeparrets Fjed
til Livets Stjerner dale!