De to Haner.
Indbildsk af sine Fjedres Pragt
Nedsaae en Hane med Foragt
Paa en, der bar en Kjole graa
Foruden mindste Flitter paa.

Den sagde: «Kræ, vig bort fra mig,
Der er ei mindste Smukt ved dig.
IJeg straaler som det klare Guld;
Din Kjole er saa sort som Kul.

Jeg kan, det seer du selv, med Ære
Ei i et saadant Selskab være.»
Knap var nu afsagt denne Dom,
Før Maren Kokkepige kom

Med Kniv i Haand og fanged saa
Den røde først, dernæst den graae,
Tog begge af og skar dem op
Og rev hver Fjer af deres Krop.

Da hver nu nøgen var og bar,
Der ei den mindste Forskjel var:
Hvid var den ene, hvid den anden,
Og brune begge blev i Panden.