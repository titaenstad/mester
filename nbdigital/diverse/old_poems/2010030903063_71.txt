Syndefaldet.
Slangens trædske Tale lød:
«Er det sandt, at Gud Jer bød,
Havens Frugter ei at tage?
Tør I, uden først at vrage,
Æde frit af alle Træer?»

Eva svared: «Slange, nei,
Saa vor Herre taled ei;
Men han bød os ei at tage
Kundskabstræets Frugt og smage,
At vi ikke skulde døe.»

Slangen sagde: «Godt, han veed
Om sit Kundskabstræ Besked;
Og naar kun I Frugten smage,
Skal I blive alle Dage
Vise, som han selv er viis.»

Fristet af den Trædskes Røst
Eva fulgte nu sin Lyst;
Og hun tog med syndig Glæde
Og gav Adam med at æde
Af det lystelige Træ.

Men da saa vor Herre kom,
Blev de bange for hans Dom;
Adam skjulte sig og stammed:
«Herre, jeg for Dig mig skammed,
Thi jeg veed, jeg nøgen er.»

Herren sagde: «Du har plukt
Af den Dig forbudne Frugt.»
Adam svared: «Ja, desværre,
Ovinden plukte først dog, Herre.»
Da til Ovinden taled Gud.

Qvinden blev snart bleg, snart rød,
Skylden hun paa Slangen skjød.
Da bød Herren: «trædske Slange,
Paa Din Bug Du altid gange,
Og bestandig æde Støøv!

Være Fiendskab idelig
Mellem Qvindens Sæd og Dig!
Undergang jeg Dig forkynder,
Den dit Hoved tramper sønder,
Naar Du saarer kun dens Hæl.»

Og til Ovinden Ordet lød:
«Du skal føle Sorg vg Nød;
Børn Du føde skal med Smerte,
Og din Villlie, dit Hjerte,
Skal beherskes af din Mand.»

Men til Adam sagde Gud:
«Fordi ei Du lød mit Bud,
Jorden skal Dig Tidsler bære,
Og forbandet skal Du være
Til at trælle for dit Brød.»

Ud af Haven Gud dem drev,
Og dens Porte lukked blev;
Vil han aldrig dem oplukke,
Skal vi evig staae og sukke
Udenfor vort Paradiis?

Nei, o nei, jeg kjender En,
OQvindens Sæd vor Frelser reen;
Evig være han lovpriset,
Han har aabnet Paradiset,
Han har Slangens Hoved knuust!