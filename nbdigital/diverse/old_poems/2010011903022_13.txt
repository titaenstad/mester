Femte Sang.
De Konger bringe Fred i Land,
Og mangen Sjæl det glæder;
Men Dansken Svend ei prise kan;
Heelt ringe er hans Hæder.

Paa Borrevold nu tryg igjen
Dog kry den Herre kneiser;
Kun lidet frygter Konning Svend
I Danmark tydske Keiser.

»Mig tvungne Pagt ei binde kan:
– Til mægtig Drot han skriver –
Ret aldrig Danmarks Folk og Land
Lehnsherrenavn dig giver.

Ugyldig Eed paa Skrømt jeg svoer,
Af svar Nødværge drevet;
Alt dødt og magtesløst, hint Ord
I Glemsels Bog er skrevet.

Og til Kong Knud han vender sig
Med List i venligt Øie:
»Til Lehn jeg Sjølund loved dig;
Tag ei det Ord saa nøie!

Paa jydsk og skaansk og sjællandsk Grund
Jeg skal dig Lehn udmaale.»
Vel slagne Drot i magtløs Stund
Slig Troløshed maa taale.

»Hvor er nu Tro og Love meer!»
Han sukker mørk i Vrede.
Til Waldemar den Herre seer:
Til Strid staaer Helten rede.

Sit Ord ei Vennen bryde vil,
Harm seer han Kongens Rænker;
Men Freden trænger Folket til,
Det Danmarks Ven betænker.

Endnu engang han til Forlig
Bevæger Ven og Frende;
Men bryder Svend den Pagt med Guig,
Med ham hver Pagt har Ende.

Det Waldemar lover med Haand og Mund,
Og Fred har Dannemarks Land en Stund.
Mens Svaærdet hviler, ei Helten sover,
Med kjække Skjoldmøe han Dysten vover:
Foruden Landse og Ridderskjold,
Paa Lykken stoler den Herre bold.

Sophia sidder i Fruerstue;
Ved Glar staaer Bodil, den snilde Frue.
Fodklædet bredte nys Ternen ud;
Ind Waldemar triner med Konning Knud.

Af Stormod gløder den Skjønnes Kinder;
Som Beiler herlige Skjoldung skinner,
Ei som hun førstegang Helten saae
Ved Vagtblusskinnet i Kongeleiren,
Ei som han glindsed i Brynien blaa,
Der fjernt han vinked, omstraalt af Seiren –
Afvæbnet kongelig Helt nu staaer;
Ei Hjelmen skjuler det gule Haar:
Paa Purpurkaaben det frit nedruller;
Guldløven skinner paa Bryst og Skulder.

Med Elskovsbøn i det stolte Øie,
For Fyrstemøen han Knæ vil bøie;
Men gunstig hæver ham skjønne Arm,
Og Bruden smiler ved Heltens Barm.
Taus staaer ved Siden i Klæder dunkle
Den mørke Broder med blege Kind;
Paany tungsindige Øine funkle;
Hans Nat oplyser et venligt Skin.

Det var som Lykken endnu engang
Med Haabets Stjerneskud til ham glimted;
Som Øﬄrnen kongelig Sjæl sig svang
Af Taageskyen og Solen skimted.

»Velsign dem, Herre! – han beder from –
Lad Danmarks Krone engang dem smykke!
Min Arv tildeel dem, men ei min Lykke!
Paa mig kun falde min Stammes Dom!» 
»En stor Forsoner den har udslettet:
– Afbryder Waldemar mørke Drot –
I kjærlig Fred er alt Had forgjettet,
Gud Herren vendte os Ondt til Godt.»

Til Fæstemøen han Armguld skifter:
»Et trofast Forbund jeg med dig stifter,
Og var jeg end til din Fjende fød –
Min Faders Aand mig den Synd forlade!
Din Broder kunde min Sjæl ei hade,
Dig maa jeg elske i Liv og Død.

I Nød og Trængsel, i Dødens Fare
Skal EGder baade min Arm forsvare.
For Danmarks Ære, for dig og Knud
Lod Vold og Argelist Skjold jeg bærer,
Hver lumsk Forræder min Hevn fortærer –
Det sværger jeg ved den høieste Gud!»

Forfærdet fast, i Heltens Arm,
Den Skjønne paa ham skuer.
Han favner hende elskovsvarm,
Og Kæmpeblikket luer:
»Til Elskov Hadet vendtes om;
Til Held St. Knud det lede!
Trods Blodets Strid, trods Niddets Dom,
Trods Kongens Harm og Vrede.

Iløn endnu trindt Land og Øe
Sig Tvedragtsslangen rører;
Naar den er knust – min Fæstemøe
ded Ære jeg hjemfører.

Saalunde knyttes i Danmarks Nød
Adskilte Hjerter tilsammen.
Det Troskabsord saa vide gjenlød,
Kong Svend det voldte ei Gammen.

Og er der end Fred i Danmarks Land,
Kan Bonden nu saae og pløie,
Paa Freden Ingen dog lide kan,
Som saae Konning Svend i Øie.

Med Steen oplagde han falske Raad,
Naar Ingen det saae og hørte;
Dog fjern sig skjuler hver blodig Daad –
Dankongen sin Brud hjemførte.

Hr. Konrads Dotter af Sachserland
Han smykker med Danmarks Krone.
Det Guld ei Landet opveie kan,
Som glindser om Drottens Throne.

Stor Gammen er der i Roskild By
Til Dronning Adelheids Ære;
Derom gik længe saa vide Ry:
Tydsk Kjortel hver Mand skal bære.

Madsvende brased ved Nat og Dag,
Alt klinger Fidel og Gige;
Den Hofmarsk puster med stor Umag;
Det svier til Land og Rige.

De Herrer stivne af røden Guld,
Af Perler og ædle Stene:
Hver Mand, som er Kongen tro og huld,
Maa dandse med røde Bene.

Hr. Buris hører paa Haraldsborg
Trompeten og Gigeklangen;
Den Herre vækkes af stumme Sorg,
I Taarnet sidder han fangen.

Og vild han bander det Gammenspil,
Det som hans Jammer vil haane:
To hundred Døgn og et halvt dertil
Han saae ei Sol eller Maane.

Af Taarnet bryder den Fange ud,
For Guld han Venner sig kjøbte;
I Kjertesvendens brogede Skrud
Høibaarne Herre sig svøbte.

Han skjuler Lok, og han maler Kind,
Det lange Skjæg han afrager;
Saa gaaer han i Kongens Høisal ind,
Der Kjerten i Haand han tager.

Bag Stolen stander han, taus og snild,
Hvor Hertug Waldemar sidder.
Til Blods han bider sig Tungen vild,
Mens Vinen «qvæger den Ridder.

Hver Gjest sig strunk og statelig teer
Blandt ædle Møer og Fruer.
Hr. Buris mangen skjøn Jomfru seer;
Ei liden Kirstin han skuer.

Fru Inge stander i gyldne Hal
Alt ved stolt Ingefrieds Side.
Led Asbjørn dandser i Høienloftssal
Skjøn Huldfrid med Ærmer hvide.

»Hvi seer jeg ikke kjær Søster min?»
Saa Hertug Waldemar spørger.
Ondt Ry han hørte om liden Kirstin,
Derfor den Herre vel sørger.

Fru Inge rødmer om hvide Kind,
Hun frem for Waldemar træder:
»Heelt lunefuldt er den Frøkens Sind,
Vel længe prøver hun Klæder.

Hun tidt mig gjækked med Skjemt og List;
Nu boer hun blandt Nonner fromme.
Igaar hun sendte mig Bud forvist,
Hun vilde til Høitid komme.»

Hr. Waldemar bliver om Hjertet trang:
Fast for sin Ære han gruer;
Og Tiden falder den Herre lang
Blandt ædle Møer og Fruer.

Men liden Kirstin er stædt i Nød,
Hun smykker sig med stor Qvide:
En Dotter nys hun iløn har fød;
Dog vil hun til Hove ride.

I Steenstuen græder det lidet Noer;
Tre Døgn saa har det først diet.
Hr. Ole Stam og hans Oldemoer
Har farlig Løndom fortiet.

Men Rgygtet haver saa løs en Mund
Og tusinde Skadetunger;
Ei liden Kirstin vil leve den Stund,
Den Fugl hendes Skam udsjunger.

Smal Livgjord hende Moer Ellen skjar
Og smykked med Guld hint røde;
Og ride vil hun til Waldemar,
Skal hun sig ride tildøde.

Det Noer hun svøbte i hvidest Liin
Og nævned det Ingerlille,
Hun gav det Perler af gyldne Skrin,
»Og kyssed det, mod og stille.

Hun skifted ud de Smider af Guld
Til dem, som var hendes Kjære,
At de skulde vorde Ingerlil huld,
Og Christendom hende lære.

»Ret aldrig skal hun sin Moder see,
– Saa sukked den blege Frue –
Nu maa jeg sjunge, nu maa jeg lee,
At Ingen min Meen skal skue.»

De løfted hende paa Gangeren graa,
Paa Kind randt Taarerne stride:
»Ak, det hver Moder vel vide maa
Hvor jeg min Ganger kan ride.»

Saa svart hun sukked ved Høienloftsbro,
Bad rige Christ sig forbarme;
Fra Saddel faldt hun mod Hestesko
Og græd i Hr. Oles Arme:
»Hav Tak for hvad du har gjort for mig!
Nu sørg kun for Ingerlille!
Ei mere Sorg jeg skal volde dig:
For mig de Giger nu spille.

Hr. Ole løfted saa sorrigfuld
Den Viv paa Høienloftssvale;
Der fæsted hun op sit Hovedguld:
»Nu vil jeg mig Gud befale.»

Ei Waldemar har i Høisal Ro:
»Hvi tøver min Søster saa længe?
Hin falske Klaffer jeg vil ei troe –
I Galgen saa skal han hænge.

Men kommer ei liden Kirstin i Nat
Og stopper den Klaffer Munden,
Saa har hun mistet sin største Skat
Og kastet sin Krands til Hunden.

Saa mumler den Herre i mørke Sind,
Og seer til Døren med Længsel.
I Krog staaer Buris med blege Kind
Og stirrer paa gyldne Hængsel.

Op Døren springer ved Midienat
Og liden Kirstin indtræder;
Et Kors hun slaaer sig for Brystet brue
Og neier i hvide Klæder.

Heelt statelig sig den Skjønne teer,
Hun neier for Herrer og Fruer;
Og let hun ganger og mildt hun leer.
Det Hertug Waldemar skuer:
»Skam faae den Tunge, som løi for mig
Og paa liden Kirstins Ære!
Men vil hun skjule sin Skam med Svig,
IJeg skal hende Tugten lære.»

Velkommen byder hun Broder kjær;
Trindt larmer den Høitidsgammen.
Hr. Buris stander og tier gvær,
Fast brænder ham Kjerteflammen.

Mørk Waldemar træder den Søster nær,
Og maaler hende med Øie;
Han prøver Gang og Belte især,
Og agter paa hende nøie:

»Og kom nu, liden kjær Søster min!
Nu skal du dig med os glæde:
Du drikke mig til af den klare Viin!
Et Elskovsgvad du os gvæde!

Og dandse vil vi til lystigt Avad
Alt som i forrige Dage.
Bleg smiler liden Kirstin derad:
»De Dage bortgik saa fage.

Ei Elskovsviser jeg sjunger meer,
Og ei jeg dandser behende;
Af Viser kan jeg ei mange fleer –
Een skal jeg sjunge til Ende.»

Og Visen hun om ung Hagbarth gvad
Og om hin liden Signe;
De Herrer dandsed dertil i Rad,
Det lystig Dands skulde ligne.

Til Ende halvt hun den Vise sang,
I Dandsen segned den Lillie;
Hver Ridder rask over Gulvet sprang,
Død laae liden Kirstin paa Tillie.

Hvid som en Ligdug Waldemar staaer,
Heelt angestklemt og forfærdet.
Hr. Buris Kjerten mod Gulvet slaaer,
Mod Drotten hæver han Sværdet.

Men brat til Jorden han styrter sig,
Kan vilde Gjerning ei ende;
Han hyler paa liden Kirstins Lig:
»Mig var det, som myrded hende.»
»Hvo er den afsindige Kjertesvend?
Mig tykkes, jeg ham skal kjende:
Hr. Buris, mødes vi saa igjen!
Har du mig voldt den Elende?
Lad ei mit Øie dig mere see!
Dit Blod mig lidet kan trøste:
Selv har jeg voldet mig større Vee,
End om du mit Blod udøste.»

I Brudehuset der er stor Sorg:
Kong Svend det huer heelt ilde:
Han lader bære det Lig af Borg
Og alle Gigemænd spille.

Hr. Buris styrter af Hallen ud;
Bleg Waldemar stander tilbage.
Hr. Buris svoer ved den høieste Gud:
»Dyr Blodhevn skal jeg mig tage.»