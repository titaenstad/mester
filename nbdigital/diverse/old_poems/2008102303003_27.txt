XLIII.
Stands, Hjerte! mens det end er Tid,
Paa Syndens Vei, og hør og vid:
Den Lyst, som nu du blusser for,
Ak! i dens Spor
Omsider Straffens Torne groer.

2
End kjender Gud kun til den Lyst,
Hvis Ranke Rod har i dit Bryst,
Men naar den Blad og Druer bær,
Da Verden seer
Og dømmer streng din Sjels Begjær.

3.
End er dens Rod kun svag og tynd;
Let kan bekæmpes end din Synd;
Men faaer ved Vanen den først Magt,
Ak, let forsagt
Du glemmer Gud og Daabens Pagt!

4.
End synes Syndens Lyst dig sød
Sonm Evva, da hun Frugten brød,
O men hvor snart skal du ei see
Den Angst og Vee,
Som der ved Lidenskaber skee!

5.
End tykkes du dig frank og fri,
Og jubler paa din Vellysts Sti;
Men snart af mange Fange-Baand
Din Fod, din Haand,
Ja, bunden selv du seer din Aand!

6.
End synes du, at aaben staaer
Dig Bedrings Veien mange Aar;
Dog, Menneske, besind dig ret!
Hvo gav dig det
Tilsagn, som styrker Syndens Næt?

7.
Besind dig, og idag med Bod
Fald ned for Korsets Naade-Fod!
Hør! bort fra Verden kalder dig
Idag til sig
Din Jesu Røst: o, kom til mig!

8.
æ idag! – Ak, hører du?
Han seer paa dig saa mild endnu;
Han kalder dig fra Mørkets Lyst;
, O, for hans Røst
Forhærd dog ei idag dit Bryst!