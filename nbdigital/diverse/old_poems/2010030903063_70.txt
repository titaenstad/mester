Paradiset.
Til sin kjære Skabnings Lyst
Planted Herren fjernt i Øst
Paradisets underskjønne,
Blomstrende og altidgrønne
Have med sin egen Haand.

Mellem Guld og Ædelsteen
Flød en Strøm saa klar og reen,
Deelte sig i fire Vande
Og omflød de rige Lande,
Hvori Paradiset laa.

Ved dens Bredder saa man der
Livs og Kundskabs skjønne Træer;
Underfuldt ved dem at skue
Hang den søde, røde Drue
Og de gyldne Æblers Frugt.

Der var fuldt af Fuglesang.
Lærkelil saa vævert sprang;
Ornen høit i Luftens Sale
Sang omkaps med Nattergale
I den dybe, stille Skov.

Der var fuldt af Lam og Faar,
Der sprang Hjorte, Kid og Raaer;
Der hos Ulven Lammet bræged,
Der med Oxen Tigren leged,
Intet Rovdyr myrded der.

Adam med en Konges Sind
Gik i Dyrehaven ind;
Ved hans Side gik den milde
Eva, fulgt af alle vilde
Markens Dyr og Fugles Hær.

Alt var Adam underlagt,
Thi vor Herre havde sagt:
«Byd, thi Du er sat at byde,
Alt det Skabte skal Dig lyde,
Skovens Dyr og Himlens Fugle!»

Løven selv var ganske tam,
From og kjælen som et Lam.
Poten den til Eva rakte,
Logred med sin Svands og strakte
Trofast sig for hendes Fod.

Og naar Dagen den blev sval
I den skjønne Palmedal,
Herren sine Børn besøgte,
Lærte dem sig ret at frygte,
Vedergvæged dem med Fred.