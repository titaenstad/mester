Bring mig hen til Jesu Fod,
Hellig Aand! hvergang mit Øie
Aabner sig for Dagens Møie
Efter Nattens Hvile god,

At, mens jeg med barnlig Sjel
Ydmyg ham min Tak frembærer,
Han mig atter naadig lærer
At anvende Dagen vel.

Bring mig hen til Jesu Blik,
Hellig Aand! naar mine Tanker
Mellem Verdens Trylle-Ranker
Søger sig en Lædske-Drik;

Thi jeg veed, til Hjertet gaaer
Blikket da, det hellig-milde,
Saa jeg flyer, hvad nys jeg vilde,
Og hans Venskab kun attraaer.

Bring mig hen til Jesn Favn,
Hellig Aand! naar svag jeg synker
Under Korsets Vægt og klynker
Over Livets Sorg og Savn.

Udrakt er hans Vældes Arm
Til min Hjælp og til min Hvile,
At jeg styrket atter ile
Kan til Kamp mod Verdens Harm.

Bring mig hen til Jesu Skjød,
Hellig Aand! naar Sjelen sukker,
Alt mens Øiet træt sig lukker,
Mod en snar og salig Død.

Bedre end ved Moders Bryst
Kan jeg der til Ro mig lægge;
Thi mod Daggry vil han vække
Mig igjen med Naadens Røst.