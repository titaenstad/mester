Mødet i Skoven.
Varmt brænder Sommersolen
Over Mark, over By,
Men i Skoven er der Kjøling
Under Granernes Ly –

Der vandrer let en Jæger
Henad mosklædte Grund,
I Kredse om ham søger
Hans trofaste Hund.

Men skjøndt dens Glam opkalder
Ekko fra Kløft og Ur,
Og skræmmer op til Flagren
Aarfugl og Tiur –

Forlader dog nu Riflen
Ikke Iægerens Ryg,
Og Fuglen i sin Grantop
For ham sidder tryg.

Selv Haren springer dristig
Tversover hans Vei,
Men Jægeren gaaer fremad
Og ændser den ei.

Skjøndt ellers han med Iver
Paa Sporet gaaer ud,
Og gjemmer i sin Bøsse
Sikkert dræbende Skud.

Men nu gaaer han stille
Med sænket Øielaag,
Og lytter til sit Indres
Forførende Sprog,
Og sænker ned sin Sjæl i
Den smertesøde Lyst,
Som risler fra hans Hjerte
Og vil sprænge hans Bryst.

Thi han har lært at kjende
Den Unges sande Liv:
Sin Længsels Legem, Hende,
Han ønsker sig til Viv!

Et deiligt Pigebilled
Opfylder hans Hu,
Og holder den med Svæven
Imellem Haab og Gru.

Han veed ei, har han vundet
Den Elskedes Sind?
Det tykkes ham ustadigt
Som Bølger for Vind –

Hun tryller ham til sig,
Hun støder ham med Fod –
Alt som hun vexler Lune
I Skjønhedsovermod.

Idag just har hun drevet
Ham fra sig, hvor hun boer,
Med legende Kulde,
Med drillende Ord.

Fra hende er han styrtet,
Et Fortvivlelsens Rov,
Ud at kjøle sin Harme
I den eensomme Skov.

Der vil han hendes Billed
Udrive af sin Barm,
Og døve sine Kvaler
I Jagtens vilde Larm –

Men neppe er han ene,
Før det sidste Blik, hun gav,
Med Sø*lvglands bæver over
Hans Sjæls oprørte Hav.

Al den Anger, den Ømhed
Hun deri havde lagt,
Daler til hans Kummer
Med formildende Magt.

Han glemmer al sin Vrede,
Han glemmer Jagt og Larm –
Og bliver blød om Hjertet,
Bævende, elskovsvarm.

Og derfor gaaer han stille
Med sænket Øielaag,
Og lytter til sit Indres
Forførende Sprog,
Og bader sin Sjæl i
Den smertesøde Lyst,
Som risler fra hans Hjerte
Og vil sprænge hans Bryst.

Hans Drømme blive baarne
Af den friske Skovnatur,
Fjernt til hans Længsel svarer
Skoveensomhedens Luur.

Fra Granernes Susen
Det hvisker til ham ned:
Gaa længer, endnu længer,
Saa finder Du Fred!

Og han vandrer, vandrer fremad
I Skovens grønne Nat,
Over Mosegrund og Bække,
Gjennem Bregner og Krat –

Til det lysner mellem Granernes
Stammer med Et,
Og han staaer ved en solbar,
Vidunderlig Plet.

Det er et sagte skraanende
Indefuldt Sted,
Af Skovens Rand omhegnet
Og viet til Fred.

Dets bløde Grønsværsteppe
Af Dug glimrer vaadt –
Af Mennesker end aldrig
Det synes betraadt.

Men over det hvidner
Som en Alfehærs Spor,
Af Lilliekonvaller
En uendelig Flor –

De Smaæklokker bæve
I den solgyldne Luft,
Og fylde den med deres
Sødt kryddrede Duft.

Den kommer som en Hilsen
Fra Kjærligheds Vaar
Jægeren imøde,
Da han paa Tærsklen staaer
Til dette Skov-Lønkammer,
Det skjulte Glimrested,
Hvor Huldrefolk og Alfer
Kunne dvæle i Fred.

I Aabningen standser
Han underlig berørt
Og lytter, som havde han
Luftstemmer hørt –

Og nænner ei at træde
Paa Blomster og Straa,
Men bøier dem tilside
For Fodrum at faae.

Han synker tilhvile
Paa en mosbeklædt Steen,
For ikke at forvolde
De Blomster nogen Meen.

Selv hans Hund lægger stille
Sit Hoved paa hans Knæ,
Mens han sidder der, lænet
Mod Stammen af et Træ.

Og Insekternes Summen
I den sommerhede Luft,
Og Bjergbækkens Rislen
Og Konvallernes Duft –

Alt forener sig, at vugge
Hans elskovssyge Sind,
Og dgsse det sagte
I en Slummerverden ind.

Og i denne oplades
Hans indre Drømmeblik,
Saa han seer, nei han føler
Naturlivets Skik –

Seæer de lyshvide Alfer
At stige op og ned
I Solstraalernes Glittren
Om det fredede Sted.

Han seer dem at dukke
I Blomsternes Kalk,
At hvidne gjennem Luften
Som pilende Falk –

At sprede sig i Skoven,
At samles igjen,
Og føre let en Dands over
Græsvolden hen.

Og midt i den klare,
Den lette Alfehær
Seer han Huldren at svæve,
Som en Lystaage skjær.

Hendes Form han ei skjælner
Før hun vil ham naae –
Da tager hun Dens Lighed,
Han mest tænker paa.

Det er hans Elsktes Billed!
Hendes rige, lyse Haar,
Hendes dunkelblaa Øie
Saa friskt, som en Vaar! –

Men hævet nu, forklaret
Af overjordisk Glands,
Og sælsomt, fremmed tryllende
Et Menneskes Sands.

Det tykkes ham, hun træder
Nær til hans Hvilested –
Han bæver, men formaaer ei
At røre sig derved.

Nu vender hun sig mod ham
Af Ord han hører Lyd,
Hvorved hans Nerver sittre
Mellem Gysen og Fryd:

Fordi Du ei har tvivlet
Paa Skovens Eventyr,
Fordi dit Bly har skaanet
Mine frygtsomme Dyr –

Fordi Du fromt har ladet
Mine Blomster med Fred,
Og bøiet dem tilside
For dit varsomme Fjed –

Fordi dit Hjerte eier
Saa rig en Kjærlighed,
At den fyldes og næres
Selv af det, hvorfor den led –

Fordi dens Kilde springer
I mine Skoves Fred,
Fordi om Trøst Du vendte
Dig til min Eensomhed –

Derfor har jeg og vendt nu
Til Dig den Elsktes Sind,
Og lukket helt dit Billed
I hendes Tanker ind;

Sine Luner maa hun angre,
Sin Stolthed bøie saa,
At i vilden Skov hun vandrer
Kun for dit Spor at naae.

Mine Alfer har jeg udsendt
At lede hendes Fjed,
Saa hun aner, saa hun finder
Dette hemmelige Sted.

Nu komme I her til Møde,
Da er min Hjælp fuldbragt –
Da giver jeg Eders Skjæbne
I Elskovs egen Magt.

Men før jeg for dit Øie
I Luft svinder hen,
Vil jeg fæste Dig mit Minde,
Du fagre Ungersvend!

Med min Læbe jeg berører
Din Pande saa klar –
Da glemmer Du aldrig
At Du hos Huldren var!

Og han synes, hun hælder
Sig over ham, øm,
Og der jager til hans Hjerte
En Forvildelsens Strøm.

Nu bøier hun sig mere,
Nu rører hun ham jo – –
Da brister Tryllebaandet
Og han vaagner saa fro.

Han stryger sig om Panden,
Han drager Aanden let
Og seer sig om med Undren
Paa den lysegrønne Plet.

Var det en Drøm, han havde,
Fuld af Salighed og Gru? –
Var Huldren – Ha! der staaer hun,
Der staaer hun jo endnu!

Endnu hans Elsktes Billed?
Nei, hende selv det er!
En Bjergmøs Kind har ikke
Saa varmt et Rosenskjær.

Hun skjælver – hun vil flygte,
Rødmende som Blod –
Men Skamfuldhed og Elskov
Rodfæste hendes Fod.

Nu Hun staaer tryllebunden
For Hans kjække Blik,
Og længe, længe nyder
Han Beskuelsens Drik.

Saa styrter han ned for hende
Og kysser hendes Haand,
Hendes Knæ, ja selv Sømmen
Af hendes Klædebon!

Og hun støder ham ei bort meer;
Men læner kun blødt
Sit Hoved til hans Skulder
Og græder saa sødt.

Thi Kjærligheds Vished
Nu fylder dem reen,
Og deres Sjæle flyde
Sammen til een.

Dertil de Blomster dufte
Og Maaltrosten slaaer,
Og en Hvisken som af Alfer
Gjennem Bladene gaaer.

Men dybt i de fjerne Lier
Svæver en sagte Klang,
Som Huldrens eensomt-blide
Veemodige Sang.