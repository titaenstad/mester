Syvende Sang.
Ide gaaer det i Danmark til:
Om Kronen Kongerne stride;
Hver Mand ø;ver hvad helst han vil,
Paa Frende Frender ei lide.

Landets trofaste Mænd er faa,
Dem Kongetvisten adskiller;
Sjælen tænkes saa lidt der paa,
Sig Hjord med Hyrde forvilder.

Blod der rinder paa Land og Sø;
Ved Kullen Wetteman seirer;
Røverflokken hans Fæstems
I Klintehulen omleirer.

Asbjørn stander paa Viborg Vold,
Der seer han ud saa vide:
Ei det aner den Ridder bold
Hvad liden Kirstin maa lide.

Ei han hører det stille Suk,
Skjøn Huldfrid til ham udsender.
Dannerlyngen alt grønnes smuk;
Der Kongestenen han kjender:

»Hist Kong Dan med sin Krone stod –
Der speider nu sachsisk Rytter.
Før hiin Slette er rød af Blod,
Kong Knud sit Stade ei flytter.

Fuldtop har han af Sachslands Mænd
Og af de Hamborgerdrenge;
Iyden er ham en fuldtro Ven,
Det har vi mærket saalænge.

Asbjørn Snare mod Leiren seer;
Dens Forsvar tykkes ham ringe:
»Er her da ingen Stridsmænd fleer,
Som tør over Aaen springe?»

Waldemar hører den Ridders Ord,
Han kommer med Axel Hvide:
»Vel slig Manddom jeg os tiltroer,
At vi over Aa tør ride.

Ei vi pleie for Knud at flye,
Det Viborg Slette kan sande:
Sidst, vi mødtes her under By,
Han hented sig blodig Pande.

Bedre skal det ham nu ei gaae,
Det vil Konning Svend jeg love.
Lidet baader det her at staae:
Bag Vold fra Æren vi sove.

»Sove skal vi ei længe meer:
– Gjensvarer Hr. Axel Hvide –
Bonden bringer ei Øxne fleer,
I Krybben Hingstene bide.

Øllet drypper alt tyndt fra Tap,
Og Brødet skiftes i Smule;
Trægest Bjørn kun suger paa Lab,
Til Hunger ham driver af Hule.»

Arnold Sanger ved Siden staaer,
Til Køllen Gubben sig støtter:
»Ilde drømte Kong Svend igaar,
Og nødig Foden han flytter.

Heller vil han i Viborg boe
Og svelte i sperret Rede,
End ustadige Lykke troe
Og nærme sig Grathe Hede.

»Ei saa langt vi til Leding gaae:
– Gjenmæler Hr. Axel Hvide –
Fjenden staaer jo her jævne Aa,
Han venter os under Lide.

Fæster Kongen til Varsel Tro,
Det bedste ei han forgjette!
Sidst, her mødtes de Konger to,
Vi seised paa Viborg Slette.

»Ret saa – svarer den gamle Skjald –
Kun Lykken Lykken indhenter:
Snublen ganger somhelst for Fald;
Og Ravnen paa Valen venter.

Ingen holder ved Viborg Stand,
Som Dansken Sorg vil berede;
Derfor sørger vel Konning Dan:
Han vogter end Lyng og Hede.

Mange Drotter er Landsens Pest,
Kun SEen skal Kongesteen smykke:
Hvo det mener med Danmark bedst –
.1 Ham gamle Dan giver Lykke.

1 Drotten veed jeg, som skjevt det gaaer,
S Og Drotten, som det gaaer værre:
Brud og Krone den Drot her naaer,
Som vorder Dannemarks Herre.»

Waldemar taler til Axel brat:
»I har heelt sælsomme Svende;
Sover jeg ikke i næste Nat,
Den gamle Skjald I mig sende!

Til jeg mødes med Knud paa Val,
De Timer tykkes mig lange:
Eventyr vil jeg høre i Hal
Og lytte til gamle Sange.

Klerken, I har mig sendt igaar,
Han er i Krøniken dygtig:
Meer han veed, end hvad jeg forstaaer;
Men fast han er mig for kløgtig.

For den Skriver jeg blues maa:
Vor Idræt vil han fortælle –
Fuldtop har han at skrive paa;
Men Intet har han at melde.»

Axel smiler ved Fyrstens Ord:
»Min Skriver har lært at bie;
Ingen blev end paa een Dag stor –
Om ufsdt Gjerning vi tie!

Frugten kommer før Blomsten ei,
Og Høsten ikke før Vaaren;
Den vel finder til Æren Vei,
Som dertil er fød og baaren.»

Kongen kommer fra Borrevold;
Det Slot saa fast han lod bygge:
»Viborg har nu et dygtigt Skjold,
Det Danmarks Krone skal hygge.

Fjendens Blider os her ei naae,
Hans Gravsvin frygter jeg ikke;
Sætter han Fod over Viborg Aa –
God Hilsen skal jeg ham skikke.»

Kongen mønstrer sin Skandsevagt
Ved Gravene dybe og brede:
»Op, I Karle, og giv god Agt!
Til Skudvogn Stenen I hede!

Ruller Fjenden sit Stormtaarn frem
Og sætter til Volden Stige;
Brændselsminen opspræng med Klem,
Og lad ham i Flammen skrige!

Magt mod Magten og List mod List!
Mod Rotten stille vi Saxe!
Qværnsteen tager fra Møllen hist
Og sætter paa Eegeaxe!

Løbehjul paa de Bræder skraae
Lad gjennem Stormhullet fare!
Splitte skal de som Avner smaa
Den helvedviede Skare;

Igelkatten paa Skrænten staaer
Med Børsten af Eegepigge;
Hvem den rører med mindste Haar,
Skal knust til Dommedag ligge.»

Kong Svend paa Volden ganger
Og taler stærke Ord;
Men gamle Arnold Sanger
Kun lidt hans Manddom troer.

Han Saæalskindshuen ryster
Og mumler i sit Skjæg:
»Paa Skarn sig Hanen bryster,
Mens Hønen lægger Æg.
Men Waldemar fremtræder
Og taler gjæve Ord:
»Ei stort sig Falken glæder,
Naar under Tag han boer.

Bag Sværd I bedre hygger
Jer Krone, end bag Gruus;
Mig tykkes, Drot, I bygger
Os her et Fangehuus.

Skal danske Mænd nu svelte
Af Frygt for sachsisk Sværd;
Skal Hamborgs Kræmmerhelte
Krye skjelde Dansken her;

Og skal vi længer tøve
Bag Skandsegrav og Vold:
Jeg vil den gamle Løve
Udslette af mit Skjold.»

»Det skal I ei behøve,
– Gjensvarer Konning Svend –
Til Tid er, maa I tøve
Og ruste mine Mænd.

Et Døgn I sagtens tæmmer
Ubændigt Løvemod;
Forinden vel I nemmer
Hvad før I ei forstod.

Den Roes Jer Ingen nægter:
I ordne kan en Hær,
Heelt mandelig I fægter
I Rækken, Spær mod Spær;

Men Fjendens Raad at lempe
Og bruge farlig Ven –
Med Kløgtens Piil at kæmpe –
Det maa I lade Svend.»

Med Sned i mørke Mine
Den Sjølundsdrot bortgaaer:
Krigskonster, smaa og fine,
Den Herre ei forsmaaer.

Ilsn han Speider sendte
Med Guld i Fjendehær,
Mens Waldemar kun brændte
Af Lyst til ærlig Færd.

Den unge Hertug grunder paa
De Ord, Kong Svend lod falde:
»Vil her paa Ræveklør han gaae,
Hvi maa jeg Drot ham kalde!

Hvi bandt mig dyre Lehnsmandseed
Til ham, min Sjæl foragter!
Fast var det, naar jeg for ham stred,
Som tvang mig onde Magter.

Men Fyrsten, som jeg kæmper mod,
Med Høimodsblik mig blænder –
Hvi randt min ædle Faders Blod
Dog for hans Faders Hænder!

Fast er det mig, hvergang jeg staaer
Mod Knud i Kampens Hede,
Som vilde Armen, naar den slaaer,
Til Favntag sig udbrede.

Men Svyærdet brænder i min Haand:
Jeg elske maa og hade;
Jeg hevne maa min Faders Aand,
Kan ei den Kamp aflade.»

Til Borrevold, uglad i Sind,
Den unge Hertug ganger;
Paa tause Vink, til Borgen ind
Ham følger Arnold Sanger.

Med Waldemar den gamle Skjald
I Høienloft indtræder;
Ved Tærsklen i den nye Hald
Han standser mørk og gvæder;

»Paa Irland standed et Kongeslot;
I Verden var ei dets Lige: 
Der dømte aldrig saa slet en Drot,
Som Tro og Lov vilde svige.

Om Themar Slot ganger Sagn om Land:
Paa hellig Grund var det bygget;
Men faldt der Dom af uretviis Mand,
Blev Borgens Grundvold oprykket.

Og der en Konning sin Fjende sveg
Og Ret til Uret omvendte,
Brat Grunden under hans Throne veg,
Og Borgen sit Sted ei kjendte.

Sig Salen dreied, og Taarnets Top
Mod Himlen peged ei mere;
Sig nedad vendte hvad før stod op –
Der bygger ei Konger flere.

Saa sang den gamle Arnold Skjald
Og dybe Stemme haved;
Fast var det som den Konninghald
Paa nye Grundvold bæved.

Ung Waldemar paa Skjalden seer
Og Ilden i hans Øie:
»Saa mægtigt du ei sjunge meer!
Du sprænger Kongens Fløie.

Dit Eventyr jeg vel forstaaer:
Det Ord Kong Svend skal sande;
Dog om end Borrevold forgaaer,
Gud lade Danmark stande!

Men tie med dine dunkle Ord
Om Tider, som skal komme!
Ei meer jeg stort paa Drømme troer:
De bedste synes tomme.

Om Danmarks Lykke drømte jeg;
Men vaagned til dets Ovide,
Og mange er de Sjæle ei,
Paa hvem jeg nu kan lide.

Lad falde Hvo ei kan bestaae
Og ærlig Seier vinde!
Men Tro og Love holdes maae,
Selv mod min Arvefiende.

Et Eventyr min Hu staaer til;
Paa det skal du mig følge:
Kong Knud i Ovel jeg gjæste vil
Hinside Aaens Bølge.

Som Fjende ei, og ei som Ven,
Ukjendt, hans Gjest jeg være!
Men mødes vi paa Val igjen,
Det gjælder Liv og Ære.»

Saa taler Hertug Waldemar,
Og gamle Arnold nikker:
»Hvis Konning Svend din Fjende var,
Du gjested ham ei sikker.

Med Knud den Spas du vove kan,
Selv om han Gjesten kjender:
Kong Knud er ingen ugild Mand;
Men falske er hans Venner.

Vogt dig for visne Sorte-Plog,
I hvad du har isinde!
Den Haand, som Konning Erik slog,
Forraader Ven som Fjende.

Paa begge Skuldre bærer han
Sin Kappe, naar det gjælder;
Alt Svend sin Faders Banemand
Blandt kjøbte Venner tæller.»

Moøork Waldemar paa Skjalden seer:
»Saa veed du hvad jeg aned?
Hvor er nu Tro og Love meer?
Har Djævlen Vei os banet?

Hans Vei jeg gaaer til Seiren ei
Med Ræv og falske Slange –
IJeg kjender vel en bedre Vei,
Den vil jeg trøstig gange.

Med Gubben saa den unge Drot
I lønligt Kammer taler;
Mens Solen over Viborg Slot
Mod Vesterhavet daler.