Syndfloden.
Der kom paa Jorden saa slet en Tid,
Som Ord ei kan det udsige,
Og det var Kains, den Ondes, Born,
Som vilde mod Herren krige.

«Alt Kjød har syndet, saa sagde Gud,
En Syndflod over det komme!
Men byg, o Noah, en Ark til dig,
Thi du er den eneste Fromme.»

Han tømred Arken, saa kaldte han paa
Stolt Ørn og gviddrende Svale,
Den vrinske Hingst og den brummende Bjørn
Med mindste Maddik i Dale.

De floktes sammen med Sang og Brøl,
Døbt sig Elefanten bukked;
Hver fandt sin Plads mellem Noahs Børn,
Men Herren Arken tillukked.

Da Himlens Vinduer aabned sig
Med Afgrundens dybe Sluse;
Hvit over Bjergenes høie Top
Vandbølgerne hørtes bruse.

Nu fik den Onde fuldtop af Vand,
Ei længer skulde de tørste;
Der druknede hver en levende Sjæl,
Den mindste som og den største.

Da sagde Herren: «o Regnstrøm, stands!»
Flux Regnen standsed' at rinde;
Og glad blev Noah, i Arken sad,
Med Dyr og med Børn og Ovinde.

Saa sendte han gjennem Vinduet ud
En Due mod Morgenstunden;
Atter kom Duen ved Aftenstid
Med Oliebladet i Munden.

Tør var nu Jorden, og alle Dyr,
Hvor myldred' de ud af Arken!
Hunørnen sused' mod høien Sky,
Og Lammene leged' paa Marken.

Men Noah bygged' et Altar strax,
Høit hæved' sig Offerduften;
Og Herren spændte sit Pagtens Tegn,
Sin Regnbue hen igjennem Luften.

Og Herren sagde: «Mens Jorden staaer,
Vandfloden ei mere kommer;
Nat følge paa Dag, og Høst, paa Vaar,
Og Vintren efter Sommer!»