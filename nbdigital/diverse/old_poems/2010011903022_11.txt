Tredie Sang.
Kampluren gjalder høit paany;
De Friser Marken rømme.
Svart trænges i beleiret By
Kong Knud ved Mildas Strømme.

Med Spær kan raske Friser sig
Let over Sumpen svinge;
Men Waldemar paa Bro af Lig
Sin Stridshengst lader springe.

Mens Knud i Løndom flyer af By,
Og visse Fald undviger,
Kjæk Waldemar med Skjoldegny
Bestormer høie Diger.

I mørke Nat han farer frem
Og fælder hvem han møder,
Iblinde hugger han med Klem,
Og spørger ei hvo bløder.

Forgjæves Arnolds Varselrøst
I Natten fjernt ham kalder;
Sært gruer Helten i sin Dyst –
Men hvo ham standser falder.

Og bleg og gram ved Morgengry
Han seer hvad han har øvet:
I Mulmet lod han Fjenden flye
Og Vennepander kløved.

Den høie Helt sorgslagen staaer
Blandt sine faldne Kæmper,
Alt glade Seiersraab ham naaer,
Men ei hans Sorrig dæmper.

ded Stadens Nøgler Sorte-Plog
For Konning Svend alt træder:
Sin Faders Morder, mild og klog,
Benaader Svend med Hæder;

Men Waldemar, som ærlig slog,
Traf end han Ven som Fjende,
Af Drotten Skam til Tak modtog
For Seir, han vandt iblinde.

I Hertugteltet, harm og mod,
Til Axel han udbryder:
»Usalig Blindhed danske Blod
Med danske Haand udgyder.

Mig ene blænded Natten ei,
Den blændet har os Alle:
Blindt kæmpe vi paa mørke Vei,
Trindt Landsmænd om os falde.

Forbandet hvo en Draabe Blod
For Mørkets Drot vil spilde!
For seent jeg Aandens Røst forstod,
Som mig advare vilde:

Med gamle Bardes Kæmperøst
Min Faders Aand mig trued,
Der jeg i Kampens blinde Lyst
Selv for min Manddom grued.

Som jeg, hver Dansker raset har,
Det har inat jeg sandet:
Vor bedste Daad afsindig var,
Og hver vor Seir forbandet.

En Bloddom over Folket gaaer,
Og svar er Danmarks Brøde:
Hvis Fred ei læger Folkets Saar,
Det bløder sig tildøde.»

»Vel, – gjenmæler Axel Hvide –
Freden synes alt paa Vei,
Kan vi paa dens Miner lide,
Kjøbes den for dyrt kun ei!

See, fra Keiser Fredriks Throne
Prægtig Sending kom inat:
Svend med Knud han vil forsone;
Kongen har han Stevne sat.

Ven og Broder han ham kalder,
Hilser ham med Heltenavn;
Sød som Honning Talen falder,
Som naar Ræv vil lokke Ravn.

Svend fra gammel Tid ham kjender,
Halvt kun troer han snedig Ven;
Gjerne dog med Glands han blænder
Seiersstolt de tydske Mænd.

Han i Merseburg vil gjeste
Mægtig Drot i Keiserhal:
Af hans Riddersmænd de bedste
Did med Pomp ham følge skal.

Blinke skal i Fredriks Haller
Hist til Stads vort Riddersværd;
Lystelig Trompeten kalder
Alt til prægtig Reisefærd.

Saa taler Axel Hvide.
Flux Waldemar opstaaer:
»Vel, lad af Land os ride,
Før Folk og Land forgaaer!

Kan vi med Ære Freden
Hist mægle for Kong Knud,
Besegle Troskab Eeden
For Verden og for Gud!»

I Reisepelt sig klæder
Den Herre, mørk i Sind;
Og see, i Teltet træder
En høvisk Ridder ind;

I glat Søridderhue
Foruden Skjærm og Fjær,
Heelt mandelig at skue,
Han læner sig til Spær;

Prinds Buris, brun om Kinden,
For unge Hertug staaer;
Ei meer han, fiin som Øvinden,
I Purpurkaaben gaaer:

Med Skrammen over Panden,
I sværtet Pantsersærk,
Sin Røst Søriddersmanden
Opløfter, fri og stærk:

»Stolt Wetteman med Ære
Mig sendte hid i Leir,
Rigt Bytte at frembære
Og Budskab om vor Seir.

For Kongen har jeg røgtet
Mit Ærind uden Skam;
Men vel saa har jeg frygtet,
Mig Waldemar var gram.

Den Mand, I agted ringe
Foruden Daad og Navn,
Paa Hav har lært at svinge
Sit Spær til Landets Gavn;

Til Ridder har mig slaget
Søkæmpens gode Sværd;
Nu Helten, som mig vraged,
Jeg vel tør stande nær.

Før I af Landet farer,
IJeg vide vil forvist,
Om længer I mig svarer
Med haanligt Ord som sidst.

Om hvide Hengst ei længer
Vi yppe smaalig Kiv!
Jeg til jert Huldskab trænger:
Det gjælder Sjæl og Liv.

Jeg beiler til jer Søster,
Den fagre Lillievand;
Dertil jeg mig fortrøster,
Den Møe jeg vinde kan.

Op farer Waldemar, harm i Sind:
»Hr. Buris, jeg ønsker Jer gunstig Vind;
Det er mig kjært, I har lært at seile:
Paa fjerne Kyster I nu kan beile;
Men Møen, som I ei værne kan,
Ret aldrig nævner Jer Fæstemand.

Min Søster før jeg min Stalddreng giver,
Før eders Brud hun i Verden bliver.

Før skal hun favne en Hestepranger,
dæ hjem hun rider paa Buris Ganger.»
Saa svarer Drotten, kruus i Sind,
I Ubeleilig Stund.
Hr. Buris stander bleg om Kind
Og knytter Haand til Mund:

»Det gjælder Liv og Blod maaskee,
– Vild skjærer han med Tand –
Men du betale skal den Spee
Og see hvad Buris kan.

Ud farer han af Fyrstens Telt;
Høit unge Hertug leer:
»Hvor sig den Fruerstuehelt
Med Eet heelt mandig teer.

ed Dør i Huus han falder ind
Og beiler hvor han vil:
Har end han skiftet Sind med Skind,
Der skal lidt mere til.

Den Herre, som paa Bolster sov
Fra Æren uden Blu,
Ham adler intet Vikingsrov
Til Skjoldungmaag endnu.

Saa taler Hertug Waldemar
Og træder ud af Telt;
Staalbrynien glindser, himmelklar,
Om kongelige Helt.

Sin Abildgraa paa Vangen han
Omtumler, lidet fro:
For Sorgen over Danmarks Land
Den Herre har ei Ro.

Paa fyrstelige Reisetog
Han følger Konning Svend.
Ret aldrig før fra Danmark drog
Saa stolte Riddersmænd.

Trompeter gjalde høit i Sky,
Det klapprer under Hov,
Det glindser gjennem fremmed By,
Det dundrer gjennem Skov;

Og studsende paa Veien staaer
Hver Ovinde og hver Mand,
Mens som en Hær af Konger gaaer
Til Fest i fremmed Land.

Mens Waldemar rider til Keiserens Stad,
Prinds Buris sværger ham evigt Had.
I Nat og Storm ved den vilde Strand
Den Herre møder en mummet Mand:

Med sorte Studsskjæg og listig Mine,
Han seer Ulf Svartskjæg bag Hætten grine;
I Maaneskinnet han kjender vel
Sin Vert fra Hulen i Klintefjeld.

Med dybe Skrammer i Smedehuden
Gik løsladt Fange fra Roskildskuden;
Han svoer at vandre til Venderland
Og aldrig gjeste den danske Strand;
Men hvor Prinds Buris iland nys steg,
Ei Ulf fra eenlige Snekke veg

Forslagne Viking ei Eden binder;
For vel ham hued de danske Qvinder,
Og ei ham lyster nu hjem at gaae
Med Pandeskrammer og Ryggen blaa.
Paa Vei han giver sig gode Stunder
Og dristigt Eventyr snild udgrunder.

Der Buris listig Viking seer,
Han standser vilde Hengst:
»Vel mødt! – vi er ei Fjender meer –
Din Frende var jeg længst.
Med dig jeg nu med Ild og Sværd
Gad gjeste danske Strand –
Jeg agter ei en Bønne værd
Det hele Folk og Land.»

»Det kan jeg lide – Venden leer,
Til Svar han er ei seen –
I er en Herre, som jeg seer,
Der har i Næsen Been.

Har I hos Waldemar den brændt,
Saa hevn Jer, som en Mand!
Jeg vel kan gjætte hvad er hændt,
Den Sorg jeg slukke kan.

Til Frøken Kirstin staaer jer Hu,
Det har jeg længe seet;
Slukøret Beiler kommer nu,
Aflstolte Drot udletree.

Men den leer bedst, som leer tilsidst;
Lad det ei gaae Jer nær!
Hvor Styrken glipper, baader List;
Har Pigen kun Jer kjær.»

»Derpaa jeg sværge tør forsand,
– Gjenmæler Buris gram
Med Ære ei hun vindes kan;
Jeg nødig vil med Skam.

I Tugt og Ære elsker jeg
Den Møe af Hjertens Grund;
Jeg beilet har paa ærlig Vei,
Men i saa krank en Stund.

Til Slegfredviv hun er for god;
Ei Flugt hun vover paa;
Dog koster det nu Liv og Blod,
Min Viv hun vorde maa.»

»Bring mig iløn til Sjølunds Strand,
– Gjensvarer Venden snu
Jeg veed hvo Runen riste kan,
Som fremme skal din Hu.

Ved Haraldsted en Øvinde boer,
Hun Konsten vel forstaaer;
Skjøndt lidt slig Christengvind jeg troer,
Jeg veed hvad hun formaaer.

Hun strengest Møe vel lokke kan
Af Buur i Ridderfavn;
Jeg bringer dig til Pommerland
Med vundne Skat i Havn.»

Hr. Buris grunder paa det Raad;
Det huer ham kun ringe:
»'Det er just ingen Ridderdaad,
Med Runer Møe at tvinge.

Men har hun mig i Hjertet kjær,
Vel Elskov mere magter,
End Bloksbjergs hele Hexehært
Med deres Koglefagter?

Med Buris listig Viking gaaer
Til liden Roskildsnekke;
Om sorte Skjæg han Hætten slaaer,
Og kryber under Dække.

I Land Hr. Buris listelig
De danske Baadsmænd sender;
Mens Brød de hente under Vig,
Ulf Svartskjæg Stavnen vender.

Saa styrer han mod Sjølunds Skov,
Og lander hvor han pleier.
I tydske Kro han gammelt Rov
Og gamle Venner eier.

Hr. Buris svoer han Troskab til,
Og ei den Eed han bryder:
I rørte Vand han fiske vil,
Sligt Forbund Venden fryder.

I tydske Kro han venter tro
Og samler Ven og Frende,
Mens Buris, uden Rast og Ro,
Forvovne Daad vil ende.

Og som en Nat paa Fru Inges Gaard
De Jomfruer ginge til Senge,
Paa Svalen Frøken Kirstin end staaer
Og seer paa de Stjerner vel længe.

Da klinger liflig i stille Nat
Den Sang, hun længe ei hørte:
I Abildgaardens det dunkle Krat
Hr. Buris Strængene rørte.

Han Visen sang, som hun hørte fro
I Jomfruburet ved Fjorden.
Dengang hun glad til Ridderen loe;
Meer stille er hun nu vorden.

»Ak Buris! – sukker den Frøken skjøn –
Hvi kommer I her saa silde?
Hvi rører I her min Sjæl iløn?
Vil I min Ære forspilde?

Hvi kommer I ikke ved Dagen fro,
Hvis I haver Godt i Sinde?
Iløn jeg giver Jer ei min Tro
Og uden min Broders Minde.

»Jeg Ridder blev af det stolte Hav;
– Gjenmæler den Herre stille –
Min Ære skinned som lyse Rav;
Men skjændet er den nu ilde:

I Tugt og Ære jeg beilet har,
Med Skamme red jeg tilbage;
Som Døden hader jeg Waldemar,
Jer elsker jeg alle Dage.

For Eder giver jeg hen mit Liv,
For Eder al Verdens Ære –
For Gud I vorde min Venneviv!
Kom følg mig, min Hjertenskjære!»

»Ak Buris – sukker den bange Møe,
Med Kinder blege og vaade –
Lad før os Begge med Ære døe!
Hvi vil I mig saa forraade?

Æren er Skovens favreste Træ;
Det lægge vi ikke øde!
I Verden er ikke Ly og Læ,
Naar Skam gjør Kinderne røde.

Flyer med dig jeg af Buur med Skam,
Min Broder vorder mig evig gram;
Og skal jeg skjules i fremmed Land,
Ret aldrig mere jeg glædes kan.»

Hr. Buris maa sig med Sorg bortvende;
Af Hjertens Grund saa elsked han hende.
I Natten red han til tydske Kro;
Ved Krus paa Bænken Ulf Svartskjæg loe:
»I Harm Jer hented og hvide Kinder;
Den Jomfru aldrig I overvinder.

Fast stoltere Møe jeg dog lokke vil;
Men der maa Zernebogs-Konster til.
Ved Krus han fritter den Elskovsmand,
Og snu ham trøster som bedst han kan:

»Stort bedre er det mig selv ei gangen,
Af fangne Møe var min Villie fangen,
De danske Møer den Konst forstaae
At tæmme Ulve, med Øine blaae –
Af Haanden lod jeg hin Fugl undslippe,
Nu har jeg Snaren, som ei skal glippe.

See, mens I sukked for lukte Dør,
IJeg gik til Ellen i Jettestuen:
For Guld hun risted mig Runer før,
Som døved Sværdet og dæmped Luen.
Vel sandt, de havde ei længer Magt,
End med Hr. Ole jeg stod i Pagt,
Og siden han er fra Galgen rendt,
Mod gamle Venner han Klo har vendt;
Kun lidet ændsed jeg Ole Stam,
Var Oldemoderen ei mig gram.

Dog Here veed jeg at overliste:
Alene traf jeg den kloge Øvind;
Med Dolk jeg tvang hende Spaanen riste,
Som kan os lokke hvert Jomfrusind.
Heelt ilde gren hun, og bidsk hun spaaede:
De Runer skulde os lidet baade;
Men har de Magten, hvorom hun sang,
Vred Kjærlings Trudsel os ei skal skræmme;
Inat saa skal I vel Konsten nemme,
Jeg ei den øver for førstegang.»

»Jeg skjøtter ei om slig Konst at lære,
– Gjenmæler Hr. Buris, mod i Sind, –
For dyr er mig liden Kirstins Ære,
Og gjækket har dig hin Hexegvind.
Vil Fyrstemøen mig villig følge,
Jeg flyer med hende paa vilde Bølge;

I fremmedt Land hun vorder min Viv,
Lad saa det koste mit unge Liv.
Men Koglekonster jeg agter ringe:
Kan selv de Maanen til Jord nedtvinge,
De kan ei rokke liden Kirstin,
Saa fast i Sind er den Frøken fiin.»

Hr. Buris kaster sig vild ved Bord,
Ei Nat og Dag han mæler et Ord,
Af Mjød han drikker sig fuldgod Ruus,
Og slaaer mod Flisen de tomme Kruus.
Den Viking drikker ham til God-Taar:
»Frisk Mod, Hr. Buris, jeg Seir Jer spaaer;»
I Skjægget listige Vender griner,
Og ind Mads Tapper ad Døren triner.

Paa Disken blinker det røde Guld,
Derfor han baade er taus og huld.
De Vender flokkes fra alle Sider;
Ved Ovel Hr. Buris med Ulf udrider.

-– Ved Midnat kommer han hjem heelt rap,
Med mummet Jomfru paa Saddelknap.
I vilde Sind sig Hr. Buris glæder;
Men i hans Arm liden Kirstin græder:
»Ak Buris, hvor er det gaaet til?

Jeg maa med Angest hvad ei jeg vil –
Ret som jeg satte min Fod paa Spange,
Til dig jeg maatte i Løvsal gange –
Ak ærligt gik det ei til forvist –
Du har mig lokket med Argelist,
Du har forraadt liden Kirstins Ære –
Hvor kan du det over dit Hjerte bære?»

Hr. Buris favner den Lillievand:
»Før Dag vi flygte fra Danmarks Land.
Græd ikke længer, mit dyre Liv!
For alle Helgne du er min Viv,
Forraadt saa har jeg min egen Ære;
Men du skal ei mine Synder bære.

Ret aldrig fanger jeg Rast og Ro,
Før liden Kirstin igjen er fro.»
Saa trøster Buris den Lillievand,
Svar Uro selv han ei dølge kan:
I Hu ham rinder et Varselsord,
Som l«ængst forgjættet i Luft henfoer.

Han mindes Natten ved Kirstins Rude,
Der han i Vinterkuld sang derude,
Og der til lokkende Elskovssang
Ved Siden Sværdet hos Bødlen klang:
»Ei lystig Ende den Vise faaer»:
Endnu ham truer hin Bøddelstemme,
Ei lønlig Gysen den Drot kan hæmme,
Mens bort med grædende Brud han gaaer.