Ode til Gambrinus.
21 hvor hastigt iler ej Minutet,
o Gambrinus, i Din aabne Favn!
Du har Broderpagt med Bacchus sluttet,
Øllet har foreviget Dit Navn.

Lad Alverdens Tvivlere kun fnyse
mod hin Underkraft, i Maltet bo'r –
Dig Beundring skal fra Blikket lyse,
hvor «en Salig» synker under Bord.

Du gi'r Kinden Rødme, Kroppen Anstand,
vækker Modet, slipper Tungen fri,
naar Dit Bæger, mægtigt som en Brandspand,
maner uden Frist: «Skjænk i! Skjænk i!»

Stundom vorder vel Din Dyrker «sjaber»,..
– ak, ej Alles Tørst er ligedan! –
men en respektabel Middagsskraber –
og paany Dit Tempel søger han.

Ej som Akvaviten, Druesaften,
underlagt en nyktern, streng Kontrol,
Bayer, Du fra Morgen og til Aften
vinker ufortrødent os til Sold.

Dæmper Du end nok saa tidt vor Flamme,
puster Du den bedre op igjen,
og Kritiken ej vor Smag skal ramme,
at Din brune Nektar er vor Ven.