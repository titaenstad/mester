XXXVI.
Hør mig, kjære Herre Gud!
Jeg mod Dig og dine Bud
Syndet har, og er ei værdig
Til dit Barn at kaldes meer,
Du, som selv din Engle-Hær
Dømmer mild, men og retfærdig!
For mit Livslys slukkes ud,
Hør mig, kjære Herre Gud!

Jeg har vandret som en Blind,
Blind i Hjerte, Sjel og Sind,
For din Naade, for din Vrede,
For de Varsler, som din Haand
Møde lod min arme Aand,
Mig paa Bedrings Vei et lede;
Men fsør Livets Lys gaaer ud,
Hør mig, kjære Herre Gud!

Som den Hallte gik jeg her,
Holdt mig stundom Christum nær,
Oftere Belial, desværre!
Vilde blande Syndens Lyst
Med dit Naadens Ord, din Trøst,
Vilde tjene tvende Herre;
Ak, før Livets Lys gaaer ud,
Hyr mig, kjære Herre Gud!

Lønnen, som fortjent, jeg fik;
Jeg som den Spedalske gik
For de Fromme her paa Jorden;
Rad for mig de vogted sig,
Og mit bedste Ord om Dig
Aldrig af dem hørt er vorden;
Ak, før Livets Lys gaaer ud,
Hør mig, kjære Herre Gud!

Døv var jeg saa mangen Stund
For det Ord din Aande-Mund
Til Samvittigheden talte,
Og, mens Øret lukked sig
For hver hellig Røst fra Dig,
Dog jeg med min Viisdom pralte;
Ak, men før mit Lys gaaer ud,
Hør mig, kjære Herre Gud!

Om jeg ogsaa stundom kom,
Herre! i din Helligdom,
Var jeg død dog for din Ære;
Som den Sæd paa Alkfarvei
Hjertet Ordet fatted ei,
Kunde derfor Frugt ei bære;
Ak! men før mit Lys gaaer ud,
Hør mig, kjære Herre Gud!

O, jeg er saa fattig nu!
I min Aand, mit Sind, min Hu
Ingen Rigdom meer jeg kjender;
O, jeg er saa arm, saa arm!
Lukt for Verden er min Barm,
Og hos Dig har jeg ei Venner;
Ak! men før mit Lys gaaer ud,
Hør mig, kjære Herre Gud!

Dog, o jo! jeg har en Ven,
Idlandt alle Venner Den,
Som jeg nødigst vilde miste;
Ved hans Hjerte er der Rum,
Thi dit Evangelium
Vidner derom, Jesu Christe!
Ak, før Livets Lys gaaer ud,
Hør mig, kjære Herre Gud!

Hør mig, Du min Frelsens Gud!
Lad paany dit Livsens Bud
Lyde til mit arme Hjerte!
Dyrebar er nu hver Stund,
O, et Ord blot af din Mund
Er Livsbalsam for min Smerte!
Ak, før Livets Lys gaaer ud,
Hør mig, kjære Herre Gud!