Anden Sang.
Første Deel. 
Paa Axels Ord den gamle Svend
Nu lægger Baand paa Tunge;
Han beder taus; dog snart igjen
Ham lyster høit at sjunge.

Mod bedre Dage seer han hen,
Og nynner lystig Vise
Om Orm, hin raske Ungersvend,
Som fælded Berner Rise.

»Slig Kæmpe, som har Kjød og Blod,
Mig lyster vel at møde;
Men lidet batter Mandemod
Og Styrke mod de Døde.

Vist skal os times bedre Dyst
Her under Skovens Lide;
Men Karle, som har Been i Bryst,
Paa dem kan Sværdet bide.

Saa mumler han med freidigt Sind
Og Skjæggets Jis bortstryger.
Sneedriven flyer paa hvasse Vind
Og Veiens Spor bortfyger.

I lærde Tankers stille Lyst,
Ei Mester Lange sandser,
At Klerkekappen om hans Bryst
Er stivnet som et Pantser.

Fra Tanken om den gyldne Tid
Ham Storm og Frost udriver;
Sin Nød med Stropher af Ovid
Heelt classisk han beskriver.

»Vel! – svarer Axel – hist er Lye,
Hist Lys fra Glug jeg skimter.»
Flux gjennem Busk og Krat de tye
Didhen, hvor Lyset glimter.

Bag aabne Glug i Bondehuus
Det Nattelys ei flammer,
Men under Kæmpehøiens Gruus
Blandt nøgne Hvidtjørnstammer.

Igjennem Hornet Fyrrens Spaan
Heelt mat kun mægter skinne;
ded Lygten i den rynkne Haand
Der sidder gammel Qvinde.

Fast grønne Hverkensskjørt er skjult
Af røde Karletrøie,
Og under lodne Hætte huult
Sig dreier udslukt Øie.

Til Gangertravet lytter hun,
Og løfter Lygtespaanen;
Umild hun rører tandløs Mund,
Og hæver Knokkelhaanden:

»Har atter I holdt til Midnat Raad,
I fredløse Natteravne!
Vil Trællen trampe mod hvasse Braad,
Heelt lidet skal det ham gavne.

Med Øllet og Mjøden fik I vel Bugt;
Men Raven har Jer for fiin en Lugt:
Ham skal ei Gaasen besnære.
I ryge ham ei af Hulen ud –
Ak hjælpe os Gud og gamle St. Knud
For Gildesbrødre I ere!»

»Gildesbrødre er vi ei;
See, vi er vildfarne!
Er I selv paa rette Vei,
Føer os til jer Arne!»

Bleg og langsom hæver sig
Karlehøie Qvinde:
»Har I Lyst, saa følger mig!
Huuslye skal I finde.

Taus hun gaaer mod Høien hen:
Tag er ei at skue;
Under Muldet dækker den
Gamle Jettestue.

Qvinden gaaer i Høien ind;
Der hun brat forsvinder.
Humanissime! den Øvind
Mig om Hexe minder.

Derom gamle Folketro
Meget Tant vel drømmer;
Dog ei en Grammatico
Slige nugæ sømmer.

Mørke Jordbo her maaskee
Fattig plebem skjuler:
Længe lysted mig at see
Troglodyters Huler.»

Halvt i sorte Grotte ind
Mester Lange ganger:
»Hed! hvis her en Røvergvind
Os i Kulen fanger!»

Tøvende han stille staaer,
Lyster bort at ride;
Men med Hellebarden gaaer
Fremmerst Axel Hvide.

Klerken vrangt ved høire Lænd
Griber sværdtom Skede.
Udenfor den gamle Svend
Staaer til Rygstød rede.

Arnold vogter Hest og Skjold,
Han paa Steen sig bænker:
»Rust Jer, ei mod Mandeveld,
Men mod Ovinderænker!»

Dybt gaaer Gangen under Jord,
Snever er dens Bue;
Indenfor sig, bred og stor,
Hvælver steensat Stue.
Tørvens Røg fra Hulen slaaer,
Stemmer kan de høre;
Inderst halvslukt Arne staaer,
Skygger der sig røre.

Under Kæmpehøiens Tag
Freden tykkes ringe:
Trindt paa Hjortetak og Knag
Spær og Buer klinge.
Axel byder høit Gudsfred:
Arneflammen ilukkes;
Bagved ruller Stenen ned,
Kæmpegraven lukkes.
Foran falder mægtig Steen,
Spærrer Hulegangen.
Indenfor en Stemme gren:
»Nu er Ræven fangen.»

Ei sit mørke Fangebuur
Sprænger Axel Hvide;
Ei paa Kampestenens Muunr
Hellebard kan bide.
»Er os her til Dommedag
Nattelye da givet!
Dyrt vi kjøbte Huus og Tag,
Kjøbtes det med Livet.

I, som her os jordet har!
Vel skal I ei fare,
Lever Hertug Waldemar,
Lever Asbjørn Snare.»
»»Sua cuivis dies stat
– Mester Lange sukker –
Nødig dog i Danmarks Nat
Krøniken jeg lukker.
Dag og Lys jeg haabed dog,
Neæbulis dilatis –
Ak, hragmentum blev min Bog –
Erat sic in fatis.»

Saa klage de Fanger i lukte Høi.
Foroven drøner saa vild en Støi:
Med Kappehætten om Skulder og Kind
Stridsøxen skjult under Vædderskind,
Tre Gildesbrødre mod Hulen ride.
Heelt lystig de komme fra lønligt Lag;
Svend Arnold dem venter med Kølleslag:
Dyrt vil han hævne sin Herres Øvide:
»Og har I hjemme hos Hexen her,
I skal betale den Niddingsfærd;
Af Mænd ei fanges Hr. Axel Hvide,
Med Kjærling har han ei lært at stride.»

Saa raaber Gubben med dybe Røst,
Og svinger Køllen mod Bondebryst.
Men der de Brødre hint Ord fornemme,
Den Ældste raaber med afbrudt Stemme:
»Tøv lidt, du glubske, forvovne Svend!
Troe ei, du skræmmer tre danske Mænd!
Men er Hr. Axel vor Moders Fange,
Fri skal han atter af Graven gange:
Saasandt os hjelpe rige St. Knud!
Her Waldemars Mænd gange urørt ud»»

Ned sprang fra røsde Ganger
Hin liden Ole Stam,
Og gamle Arnold Sanger
Heelt trøst hans Ord fornam:

»Vil du os Taushed sværge,
Saa bind nu Hingst og Hest,
Tag med dig Skjold og Værge,
Og følg os til vor Gjest!»
– »Jeg paa dit Ord vil stole,
Næst paa min Kølle brav;
Jeg sladrer ei af Skole –
Opluk min Herres Grav!»
»Vi vil dig det ei skjule,
Vi Grave sprænge kan:
To Veie til sin Hule
Har Ræv og fredløs Mand.»

Til Gravens Steen de gange
Paa Kæmpehøiens Top:
?ooer Ellen, vær ei bange!
Luk dine Sønner op!»

Paa Steen med Sværdet klapper
Først Ole Stam med Klem;
Seent over dybe Trapper
Sig aabner lønlig Lem-
Forneden Øvinden lyser
Med tændte Fyrrepind.
Fast gamle Svend dog gyser:
Han huer ei den Ovind.

Han sagtelig nedskrider,
Med Haand om Kbl«lleskaft;
Paa Leidet mindst han lider,
Men meest paa egen Kraft.

I dybe Jettestue
Ved Pælebord han staaer;
Paa Gulvet Baalets Lue
Mod Loftestenen slaaer.
Der unge Ovinde sysler
Med Lammeskindets Uld;
Den blinde Gamle nysler
Med smudsigt Børnekuld.

For fremmed Graaskjæg bange,
Til Oldemoer de tye:
»Du Bussemænd kan fange,
See, der er En paany.

Men mødig af at vaage,
Hun hører ei derpaa;
De gamle Øienlaage
I Krog sig lukke maae.

Nu, Husbond selv er hjemme,
Hun slumrer rolig ind.
De bange Smaabørn gjemme
Sig under Bolfsterskind.

Men til den unge Qvinde
Hr. Ole taler gjæv:
»Moer Ellen tog iblinde
En Kronhjort for en Ræv.

Dæk op for Gjestevenner!
For Brød I gav dem Steen;
Men jeg dem bedre kjender:
De gjør Jer ingen Meen.

Han løfter Steen tilside
Med Stang, som han kan bedst:
»Kom frem, Hr. Axel Hvide!
Og vær vor kjære Gjest.»

Vred Axel udtriner af mørke Gang:
»Fast Tiden os faldt i Forstuen lang;

I veed vildfarne Gjest at husvale –
Sligt Herberg vil jeg med Staal betale.»
Dog snarlig mildnes den Herres Sind:
Den unge Viv neier sig, rød om Kind;

Husbonden kysser i Haanden rask,
Og rækker ham den, med et trofast Dask:
»Hr. Axel, jeg er en fredløs Mand;
Paa Gjester sjelden jeg lide kan.

Min Bedstemoder er blind af Dage:
Hun skjelner ei længer Prn fra Krage.
Hun har Jer lokket i Rævefælde,
Det skulde Svend Eriks Speider gjælde.

Paa Tro og Love velkommen nu!
Skjalm Hvides har ei Svig i Hu.»
»Er Svig nu gængs i Danmarks Land?
– Gjenmæler Axel Hvide –
Og hvi er du en fredløs Mand,
Som ei paa Gjest tør lide?»

»Har du om Ole Stam ei hørt?
– Ham svarer snilde Bonde –
Paa Thinge har jeg Ordet ført,
Og stridt som bedst jeg kunde.

Paa Landsens gamle Skik og Sæd
Jeg holdt af al Formue,
Der Sjællandsfaren, myg og ræd,
Lod af Prinds Svend sig kue.

I Velmagt jeg det Ord har sagt,
Jeg, fredløs, ei fortryder:
Hvem Folket ei gav Kongemagt,
Kun feige Trøl adlyder.

Ei Sjællandsfaren ene kan
Dankonning-Navn tilbyde,
Saalidt som enkelt Dannemand,
Som Skaaning eller Iyde.

Forbandet har jeg Hver og En,
Som Svend til Konning kaared,
Der Kallesøn og falske Steen
Den blinde Flok bedaared.

Derfor med Viv og Børn jeg boer
Som vilde Dyr i Hule:
Nu Troskab fredløs er i Nord,
Og maa i Grav sig skjule.

Hr. Axel trykker den Bondes Haand:
»Begravet er ikke den danske Aand;
Har Danmark mange af dine Lige,
Skal Kæmpen snart af sin Høi udstige,
Med Riddersværdet ved Bondehoften,
Og Pantserringen om Vadmelskoften.

Ei længe her du skal fredløs boe,
Saafremt du følger mit Banner trø,
Og spørger ikke om Hvo der raader,
en kun hvad Folket og Riget baader.»

»Det lover jeg – svarer Hr. Ole Stam –
Men gid jeg baade skee Last og Skam,
Om Svend jeg derfor et godt Ord giver;
Til Fred jeg har, jeg i Hulen bliver.

– Men kom nu Herre, sid op ved Bord!
Jeg veed, du lever ei blot af Ord.»
Ved Høibord bænkes den ædle Gjest,
Den blinde Oldemoers Hynde næst;

Paa Foldebænken i Blund hun sidder,
Og mærker hverken til Svend eller Ridder.
Svend Arnold seer sig fortrolig om;
Men vogter Trappen, hvorfra han kom,
Mens Skriveren gnider de valne Hænder,
Og Kappefligen ved Arnen brænder.

Der række Bænke de Knøse to,
Og tygge paa Midnatssulet i Ro.

Paa Disk den Huusmoder Klædet breder;
I Hængeskabet saa travlt hun leder:
Paa Planken sætter hun Søbemad,
Med Syltemælk og med Saltmadsfad,
Vil Gjesten huusmild tilhaande gange,
Og beder ham flittig til Fadet lange.
»Jeg veed I komme fra fremmed Land,
– Saa stammer fredløse Bondemand –

Vist der I smagte heelt andre Retter,
End dem, vor Moder paa Disken sætter;
Foragt dog ikke vor Gammelmad!
Med gammel Troskab den følges ad.»

Hr. Axel priser de gamle Skikke.
»Saa tænker man nu ved Hove ikke,
– Ham svarer liden Hr. Ole Stam
At være Dansk er nu Spot og Skam:

Paa fremmed Biis sig den Hofmand klæder,
Og Sjællandsdrotten paa Tydsk kun æder.
Den danske Mad er for grov og haard,
Derpaa sig Drotten heelt vel forstaaer.

Madsvenden før var en Træl, heelt ringe,
Knap kan nu Landet slig Helt frembringe.
De Gantesæder, her føres ind,
Omskabe Folket i Sind og Skind.

Lad Venden os Gods og Fæ borttage,
Han er dog ikke vor største Plage:
En Djævel kaarer jeg før til Ven,
End Iyllands Knud eller Sjællands Svend.

Aabenmundet halvt i Ruus
Ole stammer ved sit Kruus.
Men nu reiser sig fra Hyndet
Gamle Ellen Oldemoer:
»Sønnesøn! hvad har vi syndet!
Hvem var det, du Troskab svoer?

Mærker du ei Hestehoven?
Hører du ei Larm i Skoven?
Det er Lukas, som dig henter –
See, paa Galgebanken venter
Ravnen hist ved Roskild By –
Skynd dig, skynd dig, flye, o flye!»

»Hvad er det? Bedstemoder kjær!
Du drømmer sært og ilde –
Jeg sidder glad og karsk jo her;
Tie med sligt Tant dog stille!»

Hr. Ole reiser sig fra Bord;
Hint Ord ei Fred ham under.
Taus atter Ellen Oldemoer
Paa bløde Bolster blunder.

Snart reisefærdig Axel staaer;
Det dages alt derude.
Urolig fredløs Bonde gaaer:
I Skoven Hunde tude.

»Op, Brødre, vogter Hulen vel!»
– Han Sværd ved Lænden fæster –
»Til Roskildmarkens Grændseskjel
Jeg følger høie Gjester.
Foragter du ei Bonderaad,
– Til Axel han sig vender –
Saa skjul din Kappe! – den er vaad –
Hvo veed hvad end dig hænder?

Man siger, Guld og Fløiel let
I Ravnesine stikker;
Min Vaæddervams er graa og slet;
Men den er vel saa sikker.

Mod Fugle ei jeg mummes vil,
– Saa skjemter Axel Hvide –
Sneefuglen gjør ei fra og til;
Den maa paa Graaværk bide.

Men ikke blot mod Frost og Snee
Mig glindser Staalets Trøie;
Den Ravn mig lyster vel at see,
Som den gjør ondt i Øie.

»Nu vel, kast over Hjelmen da
Mit Hyllekslag, det grønne!
Maaskee det meer gjør til og fra,
End kløgtig Mand kan skjønne.

Ei Axel mærker paa det Ord;
Svend Arnold vel det gjemmer:
Kun halvt han snilde Bonde troer,
Og Kølleskaftet klemmer.

Hvor ned de kom, de stige op:
Fuldmaanen bleg end skinner;
Den Runesteen paa Høiens Top
Glad Mester Lange finder.

Den gamle Skrift han tøver ved,
Til mut ham Svenden henter;
Heelt nødig rider han afsted,
Paa Stien Axel venter.
Rask gjennem Krat i Maaneskin
Det Reisetog fremskrider;
Med grønne Hyllek over Kind,
Graakoften fremmerst rider.