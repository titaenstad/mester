Nær ug kjern.
(Efter det Svenske.)
Imelem os var Skov og Sø
og Fjeld, hvor Vintren ej kan dø.
og dog var Du mit Hjerte kjær,
som Himlens Haab den Fromme er.

Thi Mindets Engel trøsterig
bar Budskab mellem mig og Dig,
og Drømmen om en evig Tro
vi næred dybt i Sjælens Ro.

Men saa drog nogle Aar forbi;
da mødtes vi paa samme Sti. –
Hvor meget Du forandret var,
mig lærte Dine kolde Svar.

Og mellem os en Ørken laa,
lang, saa jeg ej dens Ende saae;
og dog er Du mig end saa nær,
som Døden nogen Olding er.