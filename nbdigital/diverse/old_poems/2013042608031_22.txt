Blændlygsene.
(Ejter Béranger.)
Sommernat, o Azurhimmel,
o blomsterklædte, stille Dal,
I mig Erstatning skjænke skal
for mine Tab blandt Verdens Vrimmel!

– Erfaren, træt jeg leder her
om Glædens Spor fra Barndomstiden.
Kun Eder, Blændlys, jeg gjenseer!
Paamind mig kun, hvor ræd jeg var;
min Frygt gik tabt for længe siden,
og Meget, Meget tabt jeg har!

I Vinterkvelden tidt jeg hørte,
ved Rokkens Sus og Vævens Slag,
om Eders Ondskab og Bedrag,
hvordan I stundom Børn forførte.

Jeg tro'de da med Sind og Sands
paa Varulv, Spøgelser, Alruner,
og Elverleg og Hexedands.

Men Tiden har mig Klogskab bragt,
og Tro og Overtro gik under,
forsvandt med Nattens Tryllemagt.

Forstyrret, ledet vild af Eder
en Nat – jeg talte dengang ej
ti Aar – seer Lys i Frastand jeg:
Min Gudmo'rs Hus? – Jeg alt mig glæder,
og iler frem, berust af Haab
om Æbler af den Gamles Have –
da hører jeg en Hyrdes Raab:
«Stands, Dumrian! hvor vil Du hen?
Du seer kun Blændlys mellem Grave!»
– Sligt hændtes ofte mig igjen.

Og, sexten Aar, en Aften silde,
langs Kirkegaardens Mur jeg gik;
fra Præstens Gravsted traf mit Blik
et Blændlys: «Herre, om I vilde,
jeg gjør for Eders Sjæl en Bøn!» –
Da syntes jeg en Røsi fornemme:
«Bed for Dig selv, Du Syndens Søn!» –
Mit Haar sig hævede af Gru ...
Var det en himmelsk Vredes Stemme?
– Hin Stund mig aldrig gaar af Hu!

En yndig Pige vandt mit Hjerte;
os mangled kun en Smule Guld –
Et Blændlys gjør mig tillidsfuld:
Om det mig Vej til Skatten lærte! 

Jeg dristig fulgte i dets Fjed,
men styrted ned fra Afgrundsranden.
Man drog mig op; men Himlen veed,
jeg frelstes ej til Fryd og Ro,
ak nej! min Pige tog en Anden,
og Skattegraveren belo.

Nu skal mig Intet meer bedrage;
før Tiden gammel her jeg staar.
At haane disse sølvgraa Haar,
vil intet Blændlys sig umage.

Nu seer jeg klart, hvert Blændværk fri;
kun fordum syntes Morgenrøden
saa farverig min Phantasi.
Min Viden Overtroens Hær
bortmaner kold og ufortrøden –
Ve mig – den narrer mig ej meer!