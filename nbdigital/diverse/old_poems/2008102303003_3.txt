Opløft dit Hoved, blinde Sjel,
Og tro paa din Immanuel!
Er han din Sol, er han din Skat,
Da lysner det i mørkest Nat,
Og Aanden sjunger frydelig:
Min Jesus lyse vil for mig!

Opløft dit Hoved, bundne Sjel,
Og tro paa din Immanuel!
Er han din Herre og din Gud,
Da frier han dig ved sit Bud,
Og Aanden sjunger frydelig:
Min Jesus vil regjere mig!

Opløft dit Hoved, svage Sjel,
Og tro paa din Immanuel!
Er Han dit Taarn, din Klippeborg
Han styrker dig i Kamp og Sorg,
«pg Aanden sjunger frydelig:
k. Jesus selv vil styrke mig!

Opløft dit Hoved, sorgfuld Sjel,
tro paa din Immanuel!
Er Han din bedste Kjærlighed,
Da faaer du Mod og Trøst og Fred,
Og Aanden sjunger frydelig:
Min Jesus vaager over mig!

Opløft dit Hoved, bange Sjel,
Og tro paa din Immanuel!
lr Han blot Livet i din Tro,
Døden selv Han gi'er dig Ro,
Pa Sjelen sjunger frydelig:
Min Jesus ei forlader mig!

Verden spørger: siig dog, Hjerte!
Hvo gav dig det Mod, den Lyst,
At trods Synd og Død og Smerte
Du opløfte kan din Rsf
Frisk, som Blomstens Morgen-Duft,
Fri, som Fuglehær i Luft,
Salig som de Engle-Tunger,
Der Guds Priis i Himlen sjunger?

Han, som er mit Alt i Livet,
Er i Liv og Død min Ven,
Hvem jeg blev i Daaben givet,
9 som gav mig sig igjen;
Han, som er mig stedse nær,
Skjøndt jeg ei hans Aasyn seer,
I min Tro paa Ham jeg finder
Kilden, hvorfra Alt udrinder.»

«Undrer dig de Glædens Toner,
Som udstrømme fra mit Bryst?
O, jeg eier en Forsoner,
Som er daglig Sjelens Trøst! –
Syndig alt i Moders Favn
Gav han mig sin Aand, sit Navn,
Saa jeg, trods al medfødt Vaade,
Vandt ved Ham Gud Faders Naade.»

«Undres du, naar du fornemmer
Friheds Sangen fra min Sjel?
Tak til Ham jeg kun istemmer,
Sonm har løst den bundne Træl,
Løst fra onde Lysters Magt
Den, som staaer med ham i Pagt,
Saa jeg meer og meer kan finde,
Fri er Hjerte, Sjel og Sinde.»

«Undrer det dig, at jeg hilser
Graven selv med Frydesang?
Er han ikke min den Frelser,
Som os Døden undertvang?
Sjunger dog hans Paaske-Daad
Evig: «Død, hvor er din Braad!
Og, hvor Korsets Banner vaier
Lyder: Grav, hvor er din Seier!»

«Min Ven er min og jeg er hans!»
O Naadens Krone, Ærens Krands
Skal disse Ord mig være!
Min Jesus er, – o Naade stor!
Og jeg er hans; ei kan paa Jord
Jeg større Glands begjære!
Min Jesus er fra Daabens Stund,
Min Jesus er til Gravens Blund,
Ja, Herren være lovet!
Hvor han er, der er og mit Hjem,

Thi af det Legem er jeg Lem,
For hvilket han er Hoved.
Og jeg er din, min Frelser god!
Dyrt har du kjøbt mig med det Blod,
Som Golgatha saae rinde,
Da du for os paa Korset hang,
Da Du gik Dødens svare Gang,
For Livet os at vinde.

Din er min Tanke, din den Strøm
Af Følelser, som mild og øm
Mit Hjerte tidt maa gjemme;
Din er min Villie, dit mit Ord,
Dit Alt hvad i og hos mig boer,
Lad mig det aldrig glemme!

Din er min Tid – min Glædes Tid,
Dit er mit Arbeid og min Flid,
Din er min Sorg, min Smerte!
Hvo end jeg rækker her min Haand,

I Tid og Evighed min Aand
Du eier som mit Hjerte!
Min Ven er min, jeg hans igjen!
O Jesu, dan for Himmelen
Min Aand alt meer og mere!
At som min Synd blev Død for Dig,
Din Død maa blive Liv i mig,
Dit Frelser-Navn til Ære!

Du siger Frelser: «hvor jeg er
Der skulle I og være.»
Men Du er jo din Fader nær
Blandt Himlens Engle-Hære;
Saa bør, ifølge dette Ord,
Min Sjel, mit Hjerte alt paa Jord
Hos Dig i Himlen være.

Ja, ja! det kan og bør og skee
End her ved Vandringstaven;
Skal jeg end først dit Ansigt see
Eengang hiin Side Graven,
O mangen Stund min Aand, mit Sind
Af Naadens Engle lukkes ind
Hos Dig i Himmel-Haven.

Udkaster jeg mit Petrus-Garn,
Og løfter fromt mit Øie,
Ret som det sømmer sig et Barn
Til dig i Savn og Møie,
Ei Blikket blot, men Hjertet med
Gaaer, draget af din Kjærlighed
Op til dig i det Høie.

Opdrager jeg mit Petrus Net
Med Takkesang og Glæde,
Fordi jeg seer, Du min Idræt
Velsignet har hernede,
Ja, Knæet hviler vel paa Jord,
Men Aanden i dit Engle-Chor
Er da hos Dig tilstede.

Gaaer jeg i Kamp mod Kjød og Blod,
Mod Mørkets Hær og Rige,
Og seer, jeg fattes Kraft og Mod
For Satan at bekrige,
Jeg maa i Aandens Vaabendragt
Til hver en Tid, af al min Magt
Til Dig i Bønnen stige.

Til Dig, ja baade Dag og Nat!
Du Herre til Guds Ære,
Som sagde: hvor I har Jer Skat,
Maa Eders Hjerte være;
Du er min Skat, Herr' Jesu Christ!
Saa maa mit Hjerte og forvist
Hos Dig i Himlen være.

See, her er jeg! – Gud, Du kaldte
Mig som den forlorne Søn;
Gjennem Trængslens Tugt Du talte,
Nu jeg tyer til Dig med Bøn:

Ak, tilgiv! jeg er ei værdig
Meer at bære Barne-Navn;
Du er naadig, som retfærdig,
Aabn mig Naadens Frelser-Favn!

See, her er jeg! – Gud, Du kaldte,
Vakt jeg er af Syndens Blund;
Som til David før, Du talte
Til mig ved en Natans Mund;

Straf mig, ak! men ei i Vrede,
Tugt mig kun med Nød og Savn,
O, men lad din Aand mig lede
Under Korset til din Favn!

See, her er jeg! – Gud, Du kaldte
Mig i Syndens Øieblik;
Til mig, som til Peder talte
Du, og det til Hjertet gik;

Bort fra Verden jeg mig vender
Angerfuld nu, uden Fred,
Og, mens Graaden Øiet brænder,
Tænker paa din Kjærlighed.

Hellige Aand, som fra Faderens Hjerte
Udgaaer og sendes af Sønnen til mig,
Fremfor alt Andet jeg fordum begjerte,
Lad mig bønfalde og bede om Dig!
Bibelens Ord,
Nadverens Bord
Mig til Velsignelse bli'er kun ved Dig.

Hellige Aand, dine Sandhedens Straaler
Sænke sin Klarhed i Sjel og i Aand!
Hvis uden Dig jeg Guds Kjærlighed maaler,
Snpper jeg vantro hans frelsende Haand;
Ei min Forstand
Fatte Ham kan,
Derfor, o derfor oplys Du min Aand!

Hellige Aand, ret som Ild giennemgløder
Guldet og giver det kongelig Glands,
Du det naturlige Hjerte gjenføder,
At det bli'er luttret i Sind og i Sands;
Det Ypre seer
Øiet, ei meer,
Derfor giv Hjertet fra Himmelen Glands.

Hellige Aand, med din Kraft du velsigne
Lønligste Tanke og Vandel og Daad,
At jeg min Jesum maa elske og ligne,
Selv, naar mig saarer den skarpeste Braad