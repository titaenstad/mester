Kjærligheds Kraft
Ingen har havt
Uden Du gav den i Tanke og Daad.
Hellige Aand, o du Trøster, som daler
Stille, lig Duen, til Jorderig ned,
Byrderne letter og Hjertet husvaler,
Indaander Himmelens Glæde og Fred,
Omslyng min Stav,
Hegn om min Grav,
Og efter Døden til Dommen følg med!

Ak, havde ingen kjærlig Arm
I Daaben bragt mig til hans Barm,
Som er al Naadens Kilde;
Hvad var da Hjertets Agerland? –
En Urtegaard, hvor ikkun Man
Saae Træer med Frugter vilde.

Ak, havde ingen kjærlig Haand
Opdraget mig ved Troens Baand
I Jesu Spor at træde,
Hvorhen gik da vel nu min Vei?
Og mon da nogensinde jeg
Fornam min Frelsers Glæde?

Ak, havde ingen kjærlig Røst
Advaret mig for Kjødets Lyst,
Og Verdens skjulte Snare,
Forblindet i min Synd jeg gik,
Og ændsed intet Øieblik
Min Sjele-Nød og Fare.

Ak, drog mig intet Guddoms Ord
Til Ham, der for hver Sjel, som troer
Guds Naade mild forkynder,
Som Kain jeg da vanked om,
Og Død og Grav og Herrens Dom
Traf mig i mine Synder.

O Fader, Søn og Hellig Aand!
Jeg løfter Hjerte, Sjel og Haand
Til Dig med Takkesangen;
Fra Vuggen indtil Gravens Bred
Jeg seer din store Miskundhed
Omhegne Vandrings Gangen.

Jeg gaaer saa gjerne, hvor Du gaaer,
I Ungdoms og i Oldings Aar,
I Rigdom som i trange Kaar,
TIdji, Herre Christ! det vist jeg veed,
Din Vei gaaer til min Salighed.

Og dog jeg skrifte maa: o Du,
Som kjender Hjerte, Sind og Hu!
Tidt ængster mig en lønlig Gru,

Thi Verden har i Kjød og Blod
En Magt, som staaer min Aand imod.
De gamle Vaners Synde-Lyst
Onmnleire Tanken i mit Bryst,
Og hæver lokkende sin Røst,
Da, hvad jeg vil – det gjør jeg ei,
Og hvad jeg hader – følger jeg.

Og da, – o Fred, du milde Fred!
Som ellers, hvad endog jeg led,
Som Himmel-Balsam daled ned,
Da flyer du bort, som Dagens Lys,
Naar Natten bringer Mulm og Gys.

Og Regnskab kræver da en Røst
Ubøilig, uden Haab og Trøst,
En Dommer-Stemme i mit Bryst,
Som taler, ihvorhen jeg tyer,
Sonm Torden-Røst fra Uveirs Skyer.

Ak, er det muligt, Herre Christ! –
Alt muligt er for Dig forvist, –
Bind saa mit Hjerte til Dig hist,
At hvor jeg endog gaaer paa Jord
Jeg vandre maa i dine Spor!

Af gode Aanders Himmel-Hær
En Skjoldvagt sæt mit Hjerte nær,
Der Bud og Styrke til mig bær,
Hver Gang mit Hjerte vil paany
Til gamle Synde-Lyster flye!

Og dog, min Sjel, saa angst, forsagt,
Ei giver paa sin Tale Agt;
Langt meer end alle Engles Vagt
Har jeg jo i den Aand fra Dig,
Min Jesu, som vil styrke mig.

Ak, Hellig Aand! vær hos den Tro
Som er saa svag; med Kraft og Ro
Til Livets Ende hos mig bo,

At, naar mig Synden lokke vil,
Jeg tro maa høre Jesum til!

Nei, Man maa besmykke
Synden, som Man vil,
Der er ingen Lykke
Ved dens falske Smiil.
Hvad med Synden kommer,
Bort med Sorgen gaaer;
Saadan har vor Dommer
Fastsat Syndens Kaar.

Nei, Man maa besjunge
Synden, som Man kan,
Den med Lænker tunge
Binder friest Mand;

Ilden fra det Høie,
Modet uden Harm,
Slukkes i hans Øie,
Flygter fra hans Barm.

Nei, Man maa undskylde
Syndens Glæde-Ruus,
Male og forgylde
Al dens Suus og Duus;

Som et Blus fra Moser
Er dens Flagre-Lys,
Og dens vilde Roser
Er et Judas-Kys.

Lad kun Daaren tænke:
Døden soner Alt,
Og ved Vantro krænke
Ordet, Gud har talt;

Gjennem Tankens Blikke
Lysner det for mig:
Nei, Gud lader ikke
Evig spotte sig!

Vaagn op, o Hjerte! Dagen alt
Fra Hsten længst er gangen;
Velsignelsen har Gud udtalt
Alt længst til Morgen-Sangen;
Til Arbeid længst den Fromme gik,
Og Fader-Kjærlighedens Blik
Til Dagens Værk ham fulgte.

Vaagn op, o Hjerte! hver en Stund,
Som ubrugt sees hensvinde,
Kan du, opvakt af Dorskheds Blund,
Ei meer tilbagevinde;
Ak, hastig rinder Dagens Tid;
Lig Faderen bør Barnets Flid
Dens Timer herliggjøre.

Vaagn op, o Hjerte! hører du
Ei Røsten, som dig kalder?
Endnu er Tid, endnu, endnu!
Snart Aftenduggen falder.
Endnu tilbyder Naadens Haand
En Arbeidstime dig, o Aand!
Før Nattens Mørke kommer.
4.
Vaagn op, o Hjerte! sov dog ei
Din Død og Dom imøde!
Fra Graven gaaer ei Bedrings Vei,
Ei virke kan den Døde;
Vaagn op, ei Vredens Bæger fyld!
Vaagn op for Jesu Christi Skyld,
Han er her selv og kalder!

Hvi skulde jeg mig græmme
Og klage bitterlig,
Naar Ondskabs Haand og Stemme
Opløfter sig mod mig?

Med Christo bør jeg lide
Og stille holde Stand,
Og derhos troe og vide,
Gud hjælpe vil og kan.

Hvi skulde jeg blot klage,
Naar Armod, Sorg og Savn
Formørker mine Dage,
Og tager mig i Favn?

Jeg Ham jo Herre kalder,
Som lærte til min Fred:
«Foruden Gud ei falder
En Spurv til Jorden ned!»

Hvi skulde jeg fortvile,
Naar Angrens Bitterhed
Ret som med tusind Pile
I Hjertet synker ned?

Den Frelser jeg jo kjender,
Som Korset tog paa sig,
Udrækker sine Hænder
Med Trøsten: «kom til mig!»

Hvi skulde jeg forsage,
Naar Livets Sol gaaer ned,
Og Gravens Favn vil tage
Støv til sig i Fred?

I Jesu Haand jeg lægger
Min Aand foruden Nag,
Jeg veed mit Støv han vækker
Til Liv paa Dommens Dag.

Nei, Græmmelse og Klage,
Nei, Tvivl og Modløshed,
J fra det Hjerte drage,
Hvor Jesus haver Sted!

Thi Tro og stille Haaben
Og barnlig Kjærlighed
I Bønnens Suk og Raaben
Der giver Himmel-Fred.