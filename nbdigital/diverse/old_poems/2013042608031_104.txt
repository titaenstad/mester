Cil min Nase.
(Efter Oltver Bossilio 1418.)
O skjønne Næse! Du har kostet mangen Pibe
af hvid og røden Viin!
Hvo kan Naturens Farve her begribe
bag Purpur og Karmin?

Den, som nøiagtigt Dig beskued – jo, jeg takker!
hvad Skjønt opdaged han?
Han saae nok, Du tilhører ingen Prakker,
som drikker bare Vand.

Knap en Kalkun kan med slig Purpursnabel prale! –
Hvor mangen Mil'jonær
har sligt et Næb? – Saa fager Dig at male,
har kosted Tid, Besvær.

Din Pensel er mit Glas, der stadigt Oljen rummer;
og Farven fuld af Kraft,
hvormed jeg maler rød Dig som en Hummer,
er Druens ædle Saft.

«Det skader Øjnene» – mig Godtfolk tidt bebuder,
og Tanken er fatal;
dog heller resikere et Par Ruder,
end hele Husets Fald!