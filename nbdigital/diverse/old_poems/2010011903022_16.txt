Ottende Sang.
Stolt Ingefried med sin Moder
I Fjenisløf ganger paa Raad:
»Lidt baader Konge og Broder
Nu Klager og Pigegraad;

Men har de Rygter ei løiet,
Vel storlig vi glædes maae:
Den Havsnød, Kongen har døiet,
Kun Ror ham kosted og Raa.

Sank femten hundrede Snekker
For Venden til Havsens Bund,
Gud Herren os Stormen vækker
Til Frelse i Nødens Stund.

Og har stolt Wetteman trolig
Ført Kongen til jydske Kyst,
Jeg for den Herre er rolig:
Han reiser sig vel til Dyst.

Men Stunder maae vi ham kjøbe,
Det koste os hvad det vil!
Kan Svend nu af Fjord udløbe
Det vorder saa dyrt et Spil.

Taus grunder den ædle Frue;
Op stander hin Jomfru stor:
Som Gnist opfarer til Lue,
En mægtig Tanke opfoer:
»Knuds Gildesbrødre er flinke;
Iløn vi sende dem Bud!
Det Hærtog skal vi vel sinke,
Saafremt os hjelper St. Knud.

Hver Snekke, Kong Svend lod skjule
Bag Skandse i Fjord og Havn,
Ved Midnat Boret lad hule,
Den Herre til liden Gavn!

Og løsne lad os hver Planke,
Den Konge til liden Lyst!
Vel Tømrer længe skal banke,
Før Svend kan stævne fra Kyst.

Det Raad Fru Inge vel huer;
Sin Datter hun favne maa:
»Til Lønbud Svenden ei duer,
Selv vil vi til Roskild gaae.

I Natten, der Maanen skinner,
Der vves en dristig Færd:
Begge de høie Øvinder
Gaae gjennem den store Hær.

Formummet til By de vanked,
Der Ingen det hørte og saae,
Paa Gildehuset de banked,
Og op fløi Skodde og Slaa.

De Meſsser læste derinde,
Der standed to hundred Mænd.
Fru Inge, den Dannegvinde,
Vel kjendte Frende og Ven.

Hun svoer over Lysets Lue;
Med Tak hendes Raad de nam.
Med Jomfru og ædle Frue
Hjem fulgte Hr. Ole Stam.

Og der det var Morgen, der blev stor Larm:
Kong Svend til Seils vilde gange,
Men tøve han maatte med Spee og Harm;
Hver Træl for hans Blik blev bange.

De Tømmermænd hamre med stor Umag:
Den Brøst ei bødes behende;
De hamre og bøde ved Nat og Dag,
Syv Uger det ei faaer Ende.

Men Waldemar baader fuldtvel den Frist.
Han blodig kæred paa Thinge;
Hver Iyde svoer ved den rige Christ:
Ei Knud skulde hævnes ringe.

De Hære flokkes ved Viborg By.
Ei længer Waldemar bløder,
Sin Fæstemøe favner han karsk paany;
Høit Helten i Styrke gløder.

Sophia græd for sin Broders Død
Og for den Brudgom, saa blodig;
Nu glemmer hun freidig Harm og Nød,
Og hæver sit Hoved modig.

Til Kamp udrustet den Skjoldung staaer
Og seer paa hin skjønne Qvinde:
»Før atter til blodig Færd jeg gaaer,
Din Brudekrands Danmark binde!

Og ære skal dig i Borg og Leir
Hver Dansk som Waldemars Dronning.
Gud Herren raader for Fald og Seir,
For Æren raader din Konning.

Og værner Kronen jeg med mit Blod,
Du skal den dog med mig bære;
Jeg lægger den for min Dronnings Fod
Og bløder for den med Ære.

Sophia rækker ham Haanden fro;
Til Kirke gange de sammen.
Kong Waldemar lader sit Bryllup boe
I Viborg med Haab og Gammen.

Stor Høitid er der i By og Leir:
I Harnisk Brudgommen skinner,
Og Bruden, kjæk som den stolte Seir,
Ham følger med røde Kinder.

I Purpurkaaben hun kronet gaaer,
Guldspiret i hvide Hænder,
Demanter funkle i sorte Haar;
Dog Øiet langt mere blænder.

Rigsæblet straaler i Kongens Haand;
Dog glad han paa det ei skuer:
Det blodrødt blinker for Heltens Aand;
Paa Hjelm Guldkronen nu luer.

I Brudeskaren gaae Kongen næst
Hr. Asbjørn og Axel Hvide;
I Vaabenglandsen ved høie Fest
I Staal de Kæmper fremskride.

Dem Bisper møde med krumme Stav
I Klosterbrødrenes Række;
Til Stephansporten i Folkehav
Sig Brudeskarerne strække.

Huult Skjoldet gjalder til Klokkeklang:
Fra tyve Taarne det ringer;
Vildt Spydet klirrer til Præstesang,
Kampluren til Bryllup klinger.

Ved Nat det lysner i Leir og By:
I Skjolddands Kæmperne træde;
Ved Vagtblusskinnet til Sværdegny
Sig Helteskarerne glæde.

Og fra Bryllupsdands til Valen
Bryder Hæren op før Dag.
Graagaardsmark og Ravnholtsdalen
Kaaret blev til store Slag.

Did Kong Svend fra Strand alt stævner,
Der han lader Leir opslaae;
Graagaards Mark han sorgløs nævner,
Kjender ei den Hede graa.

Grathe nævner Bonden Heden,
Drotten hører ei det Navn;
Sælsom Drøm aftvang ham Eden,
At undvige Grathes Ravn.

Sært det maatte dog fig føie:
Som Kong Svend staaer Fjenden nær,
Sortner Luften for hans Øie
Af utallig Ravnehær.

Over Waldemar den svæver,
Trindt hans Banner skriger den,
Og, som Fjendens Blod den kræver,
Tryg sig glæder Konning Svend.

Asbjørn Snare dristig speider:
Ingen Sjællandsfar han seer,
Han med raske Fynboe feider,
Kjæk ad liden Dyst han leer.

Iydens smekkre Hengste svelte,
Fnyse vildt i mørke Nat.
Svend vil styrke Hest og Helte,
Sparer ei paa Høstens Skat.

Og paa tunge Ganger sidder
Grødmæt Rytter fast og svær.
Luren kalder Drot og Ridder,
Aarle rykker Hær mod Hær.

Waldemar med Axel standser,
Ordner kampgridsk Rytterrad;
Arnold blandt de blanke Landser
Styrker Iydens Harm med Qvad:

»Høit gjalder Luren, vækker til Dommen –
Kæmper, slaaer Dommedagsslag!
Ravnene skrige – Hevnstund er kommen,
Kommen Gjengjeldelsens Dag.

Blodstænkt, han kommer, Ildøjerningsmanden,
Trodser den evige Død.
Seer I ei Kainsmærket paa Panden?
Seer I ei Blodkappen rød?

Meeneed han gjemmer, Snigmord han skjuler,
Som da han gjested Kong Knud.
Seæer I hvor Øiet plirer og skuler –
Ravnen lad hugge det ud!

Husker I Eden, husker I Festen?
Dannemænd, kom det ihu!
Meensvoren, kommer Roskildegjesten –
Lad ham betale det nu!

Blodgildet lad ham blodig betale!
Fuldt er Forbandelsens Maal –
Hugormen knug og knuus ham i Dvale!
Udtap hans Edder med Staal!

Høit gjalder Luren, vækker til Dommen –
Kæmper, slaaer Dommedagsslag!
Ravnene skrige – Hevnstund er kommen,
Kommen Gjengjeldelsens Dag.»

Saa sjunger for Hæren den gamle Sanger;
Vildt Hevnlyn gnistrer i hver Mands Blik,
Hver Rytter fnyser paa vilde Ganger,
Og venter Løsnet til Hug og Stik.

»Frem!» tordner Waldemars Kæmpestemme –
Og over Grøfter og Gjerdestav
Fremstyrter Hæren, som løsladt Hav,
Ei høiest Dige den Strøm kan hemme.

Kornmarken jævnes for Gangerens Hov;
I Solen blinker den Landseskov.
Hvor Waldemar med sine Mænd fremjager,
Omstyrte Hære, som Korn paa Ager.

Og Bannerne vaie, og Hengstene hvine,
I Støv og Blod de paa Ligene trine,
Mens Lurene skingre i vildene Sky,
Og Landserne knittre til Skjoldegny.

Som Stormen leger med Avnedynger,
Bortveirer Waldemar Fjendens Klynger:
Hver Landse splintres, hvert Banner falder,
Hver Flygtning bleg paa sin Helgen kalder.

Kong Svend med vigende Strøm maa flye.
En Bannerdrager sin Hengst dog standser,
Og mod de mæøgtige Rytterlandser
Han reiser Banneret stolt paany:
»Vend om – han raaber – glem ei i Nøden
Den Drot, I priste igaar ved Grøden!

I drak hans Øl, og I drak hans Mjød,
Vil nu I volde ham Skam og Død?»
Men Flygtningsskriget hans Stemme dæmper;
Alene trofaste Fynboe kæmper.

Fra styrtet Ganger han sprang med Kraft,
I Jord han støder sit Bannerskaft;
Med venstre Haand han ei Fahnen slipper,
Med høire slaaer han, til Styrken glipper,
Og under knusende Hestefod
Ham Banret skjuler i Støv og Blod.

Frem farer seirende Iydeskare,
Og sidst ei kommer Hr. Asbjørn Snare:
Tung Fjende farer han djærv forbi,
Kong Svend han søger paa fjerne Sti.

Men hos sin Konge alt Axel Hvide
Afvæbner Hæren, som ei vil stride.
Selv Waldemar standser, i Seiren stor,
Og glemmer Hevnen, Kong Svend han svoer.

Men med liden Flok undveg
Konning Svend paa blodig Hede.
Nøden voxed, Faren steg,
Gjennem sumpig Dal de rede.

Kongen paa sit Følge seer:
»Flye nu hvo sit Liv vil spare!»
Og han har ei Kæmper fleer,
Bort paa sporet Hingst de fare.

Selv ei Jorden bære vil
Drotten, som hver Dansk forlader.
Rappe Hengst hans Lid stod til,
Ogsaa den sin Plager hader.

Jorden synker for dens Fod,
Vild i Sumpen ud den haster,
Vælter sig i Dynd og Blod,
Og forhadte Byrde kaster.

Blodig ligger Konning Svend
I sit Purpur skjult af Dyndet:
»Har jeg da slet ingen Ven?
Har jeg mod al Verden syndet?

Er den Haand ei til endnu,
Som mig til en Steen vil lede»;
Saa han jamrer høit med Gru,
Stirrer vildt paa øde Hede.

Og den Knøs, han agted ei,
Drengen, som hans Hunde røgted,
Øiner han paa øde Vei,
Ei han fra sin Herre flygted.

»Hjelp mig, hvis du hjelpe kan!
Guld jeg giver dig og Hæder.»
Knøsen løber til paastand,
Ved sin Kongens Nød han græder:

»Kom kun, Herre! jeg er stærk,
Vel jeg kan min Konning bære;
Har I Vundevee og Værk,
Lad mig eders Ganger være!»

Og paa brede Skulderblad
Dvgtig Knøs sin Konge bærer;
Under høie Byrde glad,
Bugner han; dog ei han kærer.

Men med angestkrystet Sjæl,
Mat og mødig, Kongen klager:
»Lad mig døe! mig skeer min Skjel;
Ormen døer ei, som mig nager.

Ilden kan ei slukkes ud,
Som din Konges Sjæl fortærer:
Ja, jeg myrded Konning Knud –
Nu min Hundedreng mig bærer.

Slip mig, flye, og frels dit Liv!
Flere skal for mig ei bløde.
Ro kun til at døe mig giv!
Jeg vil skrifte, jeg vil bøde.

»Herre Konge, tael ei saa!
– Jamrer Knøsen ved hans Side –
Ellestubben hvil Jer paa!
Ingen eders Navn lad vide!

Skjule lad mig Kappen rød!
I min Kofte Jer iføre!
Førend jeg er kold og død,
Ingen skal min Konge røre.»

»Dreng, hvad Godt har jeg dig gjort?
– Svarer Drotten, svart bedrøvet –
zine Synders Tal er stort,
Veed du ei hvad jeg har øvet?»

»Herre Konge, skrift for Gud!
Han kan ene Konger dømme.
– Men nu hjelpe os St. Knud!
Hid de Bønderflokke rømme.»

Og griber til Kniv og Værge.
Paa brune Hede og golde Eng
De Bønder godt Bytte bjerge.
Fra Lig de rane det blanke Guld
Og Vaabenkapper, blodrøde:
»Hver Mand, som er Waldemar tro og huld,
Nu slaae hans Fjender tildøde!

Og har I kæmpet for falske Svend,
Saa skal I jert Liv nu lade.» –
Saa fare de Bønder mod Kongen hen
Med Hakke, Øxe og Spade.

Men raske Knøs med sin store Kniv
Saa taler til Kongen den stærke Dreng
Heelt vel dem veed at annamme:
Det koster mangen Bondemands Liv,
Før mægtig Dreng de kan ramme.

Med kløvet Pande til Træets Rod
For skarpe Spade han falder,
Saa kryber han til sin Herres Fod;
Først der han Livet udraller.

»Hvo er du? – spørger den Bondeflok
Og fangne Konge omringer –
En Høvding er du, det see vi nok;
Om Liv ei karrig du tinger.»

»Kun Skriver var jeg hos Konning Svend –
Heelt ynkelig kom han af Dage;
Alt hvad jeg har af hans Guld igjen
Det maa for mit Liv I tage.

De Bønder raadslaae om Fangens Liv
Og vogte paa ham heelt nøie,
De løfte Pxre og skarpe Kniv;
Men grue fast for hans Øie.

Af Flokken springer en Graaskjæg ud;
Heelt grim saa er han og liden:
»Nu takket være vor nye St. Knud!
Det lakker ad Høstetiden.

See, over Lyset jeg svoer derpaa,
Med Eed St. Knud jeg det loved:
Naar atter Svend jeg i Verden saae,
Det koste skulde hans Hoved.

Og spaaet mig blev i saa mørk en Nat,
Jeg skulde om Guld ei lede:
Ieg skulde finde saa rød en Skat
I Lyngen paa Grathe Hede.

Din Ravn dig vented forlængst, Kong Svend!
Velkommen paa Grathe Hede!
Ret aldrig gaaer du herfra igjen –
Dit Fadervor du nu bede!

Ei længer undes dig Liv og Frist –
Ved Trærod Øxen alt ligger –
Og jeg skal give dig Tak for sidst,
Hvor ynkelig du end tigger.»

Saa raaber liden graa Bondemand,
Og griber Pxen med Latter.
Kong Svend for Angest ei bede kan,
De Bønders Knæ han omfatter:

»Jeg giver Jer Gods og røden Guld,
IJeg giver Jer Borge og Fæste,
Jeg vil Jer vorde en Konning huld,
Lad mig Kong Waldemar gjeste!

Forvist den Herre ei vil min Død,
Min Morder takker han ikke;»
Den Bondeskare staaer bleg og rød,
Sært tvinge dem Kongens Blikke.

»En Konning er dog en salvet Mand,
Ham ingen Bonde skal røre.
Til Waldemar føre vi ham paastand;
Der selv sin Sag han maa føre.

Saa løfte de Kongen paa  i
Og ydmyg sig for ham bøie.
Hin liden graa Bonde gaaer Kongen næst,
Han skuler med vilde Øie.

Han klemmer Øxen i Haanden fast:
St. Knud saa dyrt jeg det loved» –
Han Øen svinger med mægtig Hast –
I Lyng ruller Kongens Hoved.

Fra Sadlen styrter den døde Krop;
Med Skræk de Bønder det skue.
Hin liden graa Bonde sin Vams rev op,
Heelt sært han maatte dog grue:

»Nu har jeg fundet hin Skat saa rød –
Mig skal den kun lidet baade;
Men ende dog skal den Landsens Nød;
Jeg høster vel som jeg saaede.

Skal nu jeg knuses saa smaat som Meel,
Hvad heller i Galgen hænge;
Jeg gjorde dog Danmarks Krone heel,
Isønder var hun saalænge.»

Saa mumler ved Liget den Bonde graa
Og ruller de Øine ilde.
Med Gru hver Mand paa hans Aasyn saae;
Bort foer han paa Stier vilde.

Men Kongen lagdes ved Søe i Muld;
I Døden ham Ingen lasted.
Den Bønderskare, heelt tankefuld,
Paa Heden hans Høi opkasted.

Foruden Messe og Klokkeklang
De jorded ved Nat ham stille.
Slet ingen Skjald ved hans Gravsteen sang,
Den er heelt ringe og lille.

Svend Grathe nævnes den Konge nu;
Han ligger paa Grathe Hede.
Kun Jægeren kommer hans Navn ihu,
Naar Hunde hans Grav oplede.

Men ei forgjettes, mens Danmark staaer,
Hans Jid og hans svare Brøde.
Paa sorte Hede nu Lærken slaaer:
I Danmark er Morgenrøde.