Ottende Sang af Tassos befriede Jerusalen
6.
Dankongens Søn, hans eneste, hans Hæder
Og Støtte, nu ham Alder bøier d
Svend ønsker sig blandt dem din Visdom leder
Med Sværd om Lend til Jesu Hvilested.
Ei Frygt for Møie og for FJarligheden,
Ei Riges Ønde, ei hans Kjerlighed
For gamle Fader, kan i ædelt Hjerte
Den høie Attraa kjøler som han nærte.

7.
Ham Lysten drev at haarde Krigskunst lære
Af Dig, du ædle Mester, i Din Hær,
Og Harm og Skamfuldhed hans Sjæl hentære
Ved Tanken: at hans Navn end ukjendt er,
Mens alt i Ungdøms Vaar Rinaldos Ære
Og Seiersroes gjenlyde fjern og nær.
Dog meer end Alt ham hellig Iver leder
Ei for en jordisk, men for Himlens Hæder.

8.
Thi ei han dvæler, men flux sammendrager
Af udvalgt Folk en djærv og stridbar Hær,
Og ad den næste Vei til Thracien drager
Til Staden, hvor Regjeringssædet er.
Der Grækerkeiseren ham blidt modtager.
Et Bud fra dig ham siden møder der.
Og dette ham om Antiochien melder,
Og dens Erobring og Forsvar fortæller.

9.
Dens Forsvar imod Persiens mange Hære,
Der til dens Gjenerobring rørte sig,
Saa dette store Rige syntes være
Paa Folk og Vaaben blottet fuldelig.
Om Dig han talte siden og om flere,
Og Talen med Rinaldo endte sig.
Hans djærve Flugt han meldte og berørte
Hver Hædersdaad, han mellem Jer adførte.

10.
Saa meldte han, hvorlunde Frankerhæren
Til denne Stads Besftormning lagde Raad,
Og indbød ham at tage Deel Æren
For denne sidste, store Seiersdaad.
De Ord i Svends det unge Bryst en Gjæren
Opvakte og var ham saa hvas en Braad,
Saa hver en Time hele Aar ham tykkes,
Før Sværd og Haand med Hedningblod kan smykkes.

11.
En Andens Hæder synes ham at nage
Som Daddel mod hans egen ringe Lod,
Og vil der Nogen holde ham tilbage,
Han hører eller følger ei hans Raad.
Den Voven blot han frygter, ei at tage
Deel i din Voven og din Hæderslod.
Den Fare han som allerstørst betragter,
Han ingen anden kjender eller agter.

12.
Han selv fremskynder Skjæbnen, som ham leder
Og drager os, saa knapt han vente kan
Til nyfød Dag sin første Lysning spreder,
Med at udføre djerve Reiseplan.
Den Vei, som kortest frem til Maalet leder,
Den bedste synes for vor Høvedsmand,
Ei sværest Pas han søger at undvige,
Og ei de Lande som er' fjendtlige.

13.
Trods Fødemangel, trods de øde Stæder,
Trods Vold og Baghold Hæren fremad drog,
Og seired' over alle Møisomheder,
Og Fjenden dræbte eller ham forjog.
Enhver var tryg, trods alle Farligheder,
Stolt af sin Lykke, sine Seierstog,
Da vi en Dag nær Palæstina droge
I Leir og vore Telte der opsloge.

14.
Der kom Forløbere, som Budskab bragte,
At Vaabenbrag var mærket fjern og nær
Og Faner seet og Tegn, som Frygt opvakte,
At der sig nærmed' en utallig Hær.
Sligt ei vor djerve Drot af Fatning bragte,
Hans Farve, Mine, Røst den samme er,
Skjøndt Oødens Bleghed mangt et Aasyn malte,
Da man den grumme Tidende fortalte.

15.
O – raaber han – snart Himlen os beskjærer,
En Martyr- eller Seierskrands at naae!
Som hiin jeg haaber, denne jeg begjærer
Af større Værd og lige Glands at faae.
Den Mark, o Brødre, som vor Fane bærer,
En evig Hæders Tempel vorde maae,
Hvor fjernest Old skal vor Grave finde,
Hvad heller pege paa vort Seiersminde.

16.
Saa taler han og Vagten Ordre giver,
Og deler Møie og Besværlighed.
Hver ligge maae bevæbnet, selv han bliver
Iført sia Rustning og er pantserklæd.
Ved Midienat, da Alt sig overgiver
I Søvnens Arm til Nattens blide Fred,
Man vilde Skrig og rædsom Bragen hører,
Som om sig Himlen og Afgrunden rører.

17.
Til Vaaben! raabes der og Svend opfarer
Og springer vaabenklæd foran sin Hær.
Hans Aasyn og hans lyse Blik forklarer
Det høie Mod som han i Hjertet bær.
Man os bestormer, og af tætte Skarer
Paa hver en Kant vi trindt omgivne er';
Om os en Skov af Spyd og Sværde hegner,
Og over os en Pileskye nedregner.

18.
I ulig Kamp (thi en som alle møde
For os med fælleds Magt at støde ned)
Saa mangen falder og saa mange bløde
Ved blinde Slag i Nattens Dunkelhed.
Men Tallet paa de Saarede og Døde
I Mø«rket ingen ret at skjælne veed.
Een Nat vort Tab og Manddomøsdaad bedækker,
Og over begge sorte Slør udstrækker.

19.
Dog blandt de Andre høie Svend fremtager,
Saa lettelig han kjendes af Enhver,
Og selv i Mørket man hans Daad opdager,
Og studser ved utrolig Kjæmpefærd.
En Blodstrøm og et Bjerg af Slagne drager
Sig trindt ham og som Grav og Bolværk er,
Og hvor han gaaer man seer ham med sig bringe
I Øiet Gru, i Haanden Øødens Klinge.

20.
Saa stred man indtil Morgenskjæret lyste
Og rosenfarved' Horizontens Rand.
Men da nu Nattens Gru forsvandt, hvor viste
Sig Dødens Gru paa dødningsaaede Land!
Da ønskte Lys frembrød vort Hjerte gyste
Ved Synet af den fæle Jammerstand,
Hvor Marken trindtom var bestrøet med Døde
Og næsten alt vort Mandskab var lagt øde.

21.
Knapt hundred' af to tusend' endnu lever.
Ved Synet af slig blodig Grusomhed,
Om nogen Medynk eller Uro bæver
I dette vilde Hjerte, ei jeg veed;
Men ei han røber sligt, hans Røst sig hæver:
Kom lad os følge disse Tappres Fjed,
Som hen til Himlen, langt fra Stygisk Bølge,
Har viist de dybe Blodspor vi skal følge.

22.
Saa han; og glad i Hjerte som i Mine,
Han saae imøde, troer jeg, nære Død.
Mod Sværd og Pile, som trindt om ham hvine,
Sin faste Barm han frygtesløs frembød.
Ei Staal og Hæcdning, var' de end saa fine
Og selv af Demant, kan modstaae de Stød,
Der med en Blodstrøm overskylle Jorden,
Og til eet Saar hans hele Krop er vorden.

23.
Fra Tapperheden ene Livet henter
Det vilde og endnu utæmte Liig.
Han vexler Hug for Hug og ei han lenter;
Jo meer anfaldt, jo meer han hævner sig.
Men see, en Rasende ham nu indhenter,
En Rise, barsk af Aasyn, frygtelig,
Og da en lang, haardnakket Kamp er prøvet,
Ved Fleres Hjelp ham Livet faaer berøvet.

24.
Ugjerne segned' Ynglingen (o Smerte!)
Og ingen blandt os hævne kan hans Død.
Du skal mit Vidne være, du mit Hjerte
Saa dyre Drot, hvis Blod saa ædelt flød,
At ei mit Liv at spare jeg begjærte,
Ei skyede Staal, ei skyede Hug og Stød;
Og havde det behaget saa den Høie,
Med Døden der belønnet var min Møie.

25.
Jeg ene levende ved Dødes Side
Nedsank, skjøndt ingen levende mig troer.
Om Fjendens Færd jeg intet meer kan vide,
Da sløve Sandser intet meer erfoer.
Men da nyt Lys begyndte at fremskride
For mine Øine svøbt' i Dunkelhed,
Mig syntes det var Nat og svagt jeg skimted'
En liden Ild, som blafrende fremglimted'.

26.
Jeg for afmægtig var til at jeg kunde
Strax Tingene adskille hver især,
Lig de, der hverken vaage eller blunde,
Og ikkun med halvaabne Øine seer;
Og Smerten af saa mangen blodig Vunde
Begyndte nu at volde mig Besvær,
Den Natteluft og Kuld' end mere vække
Paa nøgen Jord, blot under Himlens Dække.

27.
Nu seer jeg Lyset stedse meer fremskride,
En Hvisken hører jeg saa sagtelig,
Og begge er' nu alt tæt ved min Side.
Det svage Øie møisomt hæver sig,
Og To jeg seer i lange Kapper skride
Med tvende Fakler; nu det lød for mig:
Søn troe paa Herren, som de Fromme lønner,
Hvis Naade forekommer vore Bønner.

28.
Saa taler han til mig og Haanden hæver
Og strækker den velsignende mod mig.
Paa fromme Læbe sagte Hvisken svæver,
Knapt hørt, end mindre ret forstaaelig.
Stat op! han raaber nu: jeg raskt mig hæver
Og karsk, som mødte intet fjendtligt mig.
O blide Underværk! jeg nu fornemmer
Nyt Liv at gjennemstrømme alle Lemmer.

29.
Taus seer jeg paa dem og vil ei antage,
Bestyrtset som jeg er, hvad der er sandt.
Da siger een af dem: i Troen Svage
End tvivler du, end ei din Drømmen svandt?
Sandt Legeme du kan hos os opdage,
Vi tjene Jesum, og fra Verdens Tant
Og falske Fryd adskilt' vi søgte Freden
Paa øde Klippe dybt i Ensomheden.

30.
Den Herre, hvem det store Alt adlyder,
Mig til din Frelses Redskab kaaret har,
Han som ved ringe Middel naadig byder
Sin Underkraft at vorde aabenbar,
Han vil, at Legemet hist Hæder nyder
Værd ædel Daad, hvis Bolig før det var,
Og hvormed det igjen, lyst og forklaret
I Evighed skal vorde sammenparret.

31.
Svends Legem' mener jeg, som her skal finde
En Grav der værdig er slig Tapperhed,
Hvor der skal reise sig et Hædersminde,
Som fjerne Slægter end skal glædes ved.
Men hæv dit Blik mod Himlens Stjernetinde
Og skue hiin Glands lig Solens Herlighed;
Af den skal du med klare Straaler ledes
Did, hvor den ædle Høvdings Legem stædes.

32.
Da saae jeg paa den lyse Himmelbue
En natlig Sol, hvorfra en Straale skjød
Ret som et gyldent Penselstrøg at skue,
Hen til den Plads huoe Kjæmpen fandt sin Oød;
Og over ham saa klar og lys en Lue,
Saa hver hans Vunde blussed som en Gled,
Og flux jeg ham gjenkjender og gjenfinder
Blandt Krigens blodbestænkte Rædselsminder.

33.
Pan som sin Hu til Himlen stedse vendte
Ei med sit Aasyn vendt mod Jorden laae,
Men lige op mod Himmelen det vendte,
Som den der vil det fjerne Hisset naae.
Lukt var hans Høire og hans Haand omspendtø
Fast Staalet, som var han i Færd at slaae;
Den anden saae man paa hans Barm sig bøie
Som dens dør søger Naaden fra det Høie.

34.
Mens jeg hans Vunder toer med bitter Klage,
Skjøndt Sorgen slukkes ei i Taarers Flod,
Det lykkes fromme Olding at uddrage
Det Staal, han end i Døden ei forlod.
Det, sagde han, hvorpaa man kan opdage
End Spor af det i Dag udøste Blod,
Er, som du veed, fuldkomment og knapt finder
Man noget Sværd som Rangen fra det vinder

35.
Thi er det Himlens Raad, at da det røves
Ved voldsom Død sin første Eiermand
Det ei skal rustne ørkesløst og sløves,
Men gaae fra Haand til kjæk og dristig Haand,
For der med lige Kunst og Kraft at prøves,
Hvor læng're og med Held det nyttes kan,
Og tjene til en blodig Hævn at tage
Af ham, der bragte ædle Svend af Dage.

36.
Svend faldt for Soliman og Gjengield kræver,
At Soliman skal falde for hans Sværd.
Thi tag det og gaa hen hvor Leiren hæver
Sig bag den høie Muur for Christnes Hær
Frygt ei at du nyt Eventyr oplever,
Skjøndt dette Landskab fremmet for dig er;
Den tunge Vei hans Haand for dig skal lette,
Hvis Ærinde du gaaer nu at udrette.

37.
Der vil han at sig klart skal aabenbare
Ved Røsten, som han atter skjænkte dig,
Den Fromhed, Tapperhed, det Mod i Fare,
Som hos din elskte Herre viste sig
Fordi ved sligt Exempel talrig Skare
Med Purpurkors skal ruste sig til Krig,
Og nu og efter flere Tiaars Ende
Vet lige ædle Sjæle skal antænde.

38.
Til Slutning viid, hvo den Person monn» være
Hvem dette Sværd som Arv skal høre til:
Det ung Rinaldo er, hvem største Ære
Tildeles bør i Kamp og Ridderspil.
Ræk ham det, siig at han skal ene bære
Til Hævnen det, saa Jord og Himmel vil.
Imedens paa hans Ord jeg agtsom mærker
Forbauses jeg af nye Underværker.

39.
Thi der hvor Liget hviler vaer jeg bliver
En mægtig Grav, som flux har hævet sig
Og Støvet, mens den viser sig, omgiver
Med Kunst som er for mig ufattelig;
Og Ord i fremmede Sprog tilkjendegiver
Den Faldnes Navn og Dyder kortelig.
Ved saadant Syn jeg maattet fængslet blive,
Indsfkriften snart, snart Stenen mig henriver

40.
Her, sagde han, du seer den Grav sig hæve
Hvor Svend og hans Trofaste lagdes ned,
Mens Aanderne i Himlen kjerlig svæve
Og nyde der en evig Salighed.
Men du med Graad har opfyldt hvad de kræve
Som sidste Pligt; thi søg nu Rolighed.
Min Gjæst du er, til Morgensol oprinder
Og dig om din Bestemmelse paaminder.

41.
Han taug, og nu ad stønle dunkle Steder
Jeg slæber mig med stor Besværlighed,
Og først hvor vilde Klipper tilbereder
En dunkel Grotte, standse vore Fjed.
Der mellem Bjørnes, Ulves Opholdssteder
Han med sin Lærling fandt et Tilflugtssted;
Thi bedre Værn end Skjold og Harnisk giver
From Uskyld, som den nøgne Barm oplkiver.

42.
Ved Skovkost og det haarde Leie vendte
Tilbage munter Kraft i hvert et Lem.
Men da den gyldne Purpurstraale brændte
Af Moøgensol, der steeg i Østen frem,
Sig reiste Eneboerne og vendte
Aarvaagne sig til Bøn, og jeg med dem.
Jeg hellig Olding mit Farvel nu sendte
Og efter hans Befaling hid mig vendte.