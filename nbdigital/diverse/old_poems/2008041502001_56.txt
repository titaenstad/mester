Det befriede Jerusalem af T. Tasso.
1ste Sang 1–35 Strophe.
1.
Min Sang om hellig Krig og Helten lyder,
Som Christi Grav fra Vantroes Haand udrev.
Han virked' Stort ved Aand og Manddoms Dyder,
Og ofte tung ham Hædersbanen blev.
Forgjæves Helved' al sin Magt opbyder
Omsonst to Verdensdele Folk udskrev;
Ham Himlen og Korsbanneret ledsage
Saa frelst med sine Mænd han hjem kan drage.

2.
O Muse, hvem kortvarigt Løv ei kroner
Af Lauren som ved Hippocrene groer,
Du, som blandt Salige i Himlen troner,
Hvis Tinding evig Straalekrands omsnoer,
Aand i mit Hjerte dine Himmeltoner,
Opklar min Sang, tilgiv om Blomsterflor
Onvinder Sandheden, om den sig pryder
Med andre Ynder, end med dine Dyder.

3.
Du veed, at Verden did begjærligst drager,
Hvor tryllersk Pindus sødest Frugt har bragt,
At Sandhed klædt i bløde Vers indtager
Den Onde selv med sine Ynders Magt.
Saa syge Barn en Lægedrik modtager,
Naar Bæg'rets søde Rand det først har smagt:
Den bedske Drik af den Bedragne tages
Og Livet reddes medens han bedrages. 

4.
Høimodige Alfonso, som udfriede
Fra Skjæbnens Harm og bragte trygt i Havn
Mig vildsom Pillegrim, nær ved at lide
Blandt Klipper Skibbrud med en knuset Stavn,
Som, naar Lægerne række til Børn den æklende Malurt,
For at lokke dem, først bestrvyge Bægerets Kanter
Med den gule Vædske af søde liflige Honning,
Saa at derved bedrages Barnets enfoldige Alder
Indtil Læbernes Rand: imidlertid nedsvælges bedske Walurt
Modtag med venligt Blik den Sang jeg viede,
Som bundet ved et Løfte, til dit Navn.
Maaskee profetisk Pen engang tør skrive
Om dig, hvad nu med Vink den blot kan give.

5.
Og billigt er (hvis engang Freden vender
Sig signende til gode Christnes Land,
Og Folk og Skibe man mod Tyrken sender,
For at gjenvinde uretfærdigt Ran,)
At Hærtogs Stav betroes dine Hænder.
Hvis ei Sømagten staaer dig bedre an.
Min Sang du Godofreds Medbeiler høre,
Mens du dig dig laver til at Vaaben føre.

6.
Paa sjette Aar alt Christnes Hær var draget
Omkring i Østen paa sin stolte Færd.
Med Stormløb havde man Nicæa taget,
Ved Krigslist Antiochien faldet er.
Man siden var i Krig mod Perser draget
Og havde nedlagt en utallig Hær;
Tortosa var erobret; Vint'rens komme
Man vented' nu og Aaret snart var omme.

7.
Den Aarøtid, hvori  Vaahenkian ei toner,
Regnsvangre Vinter snart til Ende var,
Da Han, som i den høie Himmel troner,
Hvor Lysets Kilde flyder evig klar,
Saa høit op over Stjernehimlens Kroner,
Som under sig de Helveddybet har,
Det Blik udsendte, som paa engang skuer
Det Hele og Alverd'nen gjemmenluer.

8.
Det skuer alt og dvæler siden længe
Ved Syrien og Christi Stridsmænd der;
Med dette Blik, som kan i Hjertet trænge,
For hvilket lønligst Tanke blottet er,
Han seer hvor Godofred alt ønskte længe,
Fra hellig Stad at drive vantro Hær,
Og før sin Troe og Pligt han skulde svige,
Vil ofre jordisk Roes og Guld og Rige.

9.
Men Balduin han seer begjærlig hige
Did hvor Ærgjerrighed ham drager hen;
Seer Tankreds Kraft for blinde Elskov vige,
Saa Livet selv han gjerne gav for den;
Og Bohemund grundfæstende det Ais,
Han nylig vandt i Antiochien,
I det han Lov og Skik og Kunst indserer,
Samt hvad der til den Christne Lære hører.

10.
Og seer ham deri saa fordybet være,
At Andet han ei skjøtter eller veed.
Han seer Rinaldos Krigeraand at nære
En Vildhed, som utaalig hader Fred:
At Guld og Hersketørst ham ei fortære,
Men en umaadelig Ærgjerrighed;
Seer hvor han hænger fast ved Gvelfos abt
Naar Oldtids Storhed han at tolke stræber.

11.
Men da nu Verdens Konge dem og flere
Har gjennemskuet og dem kjender grant,
Han vinker Gabriel fra Englehære,
Hvor anden Rang han blandt de Første vandt.
Han mellem Gud og Aander, som ham ære,
En trofast Tolk og frydelig Gesandt,
Med Himlens Bud sig ned til Jorden,svinger,
Og Frommes Bøn og Daad tilbagebringer.

12.
Gud bøder ham: du Godofred skal finde,
Og siig ham i mit Navn: hvi dæler man?
Hvi standser Vaabenfærd, som skal gjenvinde
Jerusalem udløst fra Trældomsstand?
Hærførerne han samle og dem minde
Om høie Kald; han vorde Høvedsmand!
Jeg her ham keiser og paa Jord skal byde,
At hans Krigsfæller ham som Herre lyde.

13.
Saa han – og Gabriel sig flurx bereder
Til at udrette hvad der ham er sagt:
Sin Engleskikkelse i Luft han klæder
Og underkaster den en spnlig Dragt,
Og i en mennesk'lig Gestalt fremtræder,
Men som dog Præget bær' af himmelsk Magt.
Han mellem Barn- og Inglingsgrændsen svæver,
Om gyldne Lokker Straalekrandsen bæver.

14.
Med guldbebræmmede, sneehvide Vinger,
Som flyve raskt og aldrig trættes kan,
Han kløver Luft og Skye og høit sig svinger
Op over Jorden og dens Ocean,
Saa han, som Himlens Budskab overbringer,
Sig nærmer meer og meer til Jordens Rand.
Først over Libanon han stille svæver
Paa Vinger som sig ligestrakte hæver.

15.
Nu mod Tortosas Mure han sig vendber
Med skyndsom Fart. I Østerled oprandt
Den unge Sol, hvis klare Lue brænder
Lidt over, men mest under Havets Kant;
Og Godofred sit Morgensuk opsender
Til Gud i Himmelen som han var vant,
Da Sol og Engel, denne meer forklaret,
Med eet i Østen blev ham aabenbaret.

16.
Og Eng'len bød: hav Godofred i Minde:
Begvem Aarstiden er for Ledingstog.
Hvi vil du lade den ubrugt henrinde,
Og ei udløse Jorsal fra sit Aag?
Du Krigsraad samle skal og kraftigt minde
De Træge om at ende dette Tog.
Gud vælger dig til Hæren at anføre,
Og hine lydigen dit Bud skal høre

17.
Jeg Guds Gesandt for dig tilkjendegiver
Hans Villie i hans Navn. Hvor grundet er
Dit Haab om Seirens Krands, med hvilken Iver
Bor du antage dig betroede Hær!
Han tier, og til Himlen sig begiver
Og snart i Lysets Hjem forsvundet er.
Ved disse Otd og høie Glands bedøvet,
Staaer Godofred som Syn og Sands berøvet.

18.
Men da han sig har fattet og erkjender
Hvo og hvis Budsfkab der til ham er sendt,
Hvis for han ønsked', nu han ganske brænder
Af Lyst, som Høvding at faae Krigen endt.
Ei at det Fortrin, Himlen gav, ham blender
Og Ærelyst har i hans Hjerte tændt;
Men Himlens Villie hans end meer opflammer
Som Asken, tændt ved Lueildens Flammer.

19.
Nu det ei fjerne Heltefølge bliver
Indbudet til at samle sig hver Mand.
Brev følger Brev og Bud paa Bud med Iver;
Og stedse Bon med Raad forener han.
Hvad ædle Aander lokker og opliver,
Hvad on søvndysset Kraft oplive kan,
Alt han udfinder og det foredrager
Saa det paa engang nøder og indtager.

20.
Hver Høvding kom og flere dem ledsager,
Og Bohemund kun sviger fælles Sag.
Endeel i Leic omkring Tortosa drager
Endeel i Staden samles under Tag.
Krigsoversterne samled' Sæde tager
Et stolt Senat) paa festlig store Dag.
Her fremstaaer Godofred og Høihed pryder
Hans Aasyn, og hans klare Stemme lyder:

21.
Guds Stridsmænd, valgt af ham for at gjenbringe
Hvad man med Vold hans Tro berøvet har,
Som trygge gjennem Kamp og Farer ginge,
Hvem han paa Land og Hav en Styrer var:
Saa vi i føie Tid har kunnet tvinge
Saa mangt et Land, der Oprørsfanen bar,
Og har blandt Folk, dybt under Aaget bøied
Hans Seiersfane og hans Navn ophøiet.

22.
Ei elsket Viv og Børn og Hjemstavns Rede
Forlod' vi (hvis jeg ei bedrager mig),
Ei voved' vi vort Liv mod Havets Vrede
Og Farerne af den saa fjerne Krig,
For i barbarisk Land at tage Sæde,
For Hobens snart forsvundne Bifaldsskrig.
Slig ussel Løn vi ei har villet vinde
Og ei vort Blod med Sjælens Tab lod rinde.

23.
Men Jorsals stolte Mure at bestige
Var Hovedmaalet for hver Korsets Mand,
Og Christnes Frelse fra vanhæderlige
Og trykkende og haarde Trællestand,
Ved at oprette her paa ny et Rige,
Hvor Fromhed trygt sit Sæde tage kan,
Hvor frit andægtig Pillegrim kan træde
Med Bød til hellig Grav og der tilbede.

24.
Stort hidtil er vort Værk ved Vovespillet,
Ved Møien større, smaat i Roes, i Plan
Et Intet, hvis vi standse eller vilded'
Af Vindelyst hjemsøge andet Land.
Hvad nytter at Eurøpa har fremstillet
Saa stor en Magt og Østen sat i Brand,
Hvis Maalet, hvortil saadan Stræben higer,
Ei blev at bygge, men at knuse Riger?

25.
Ei den opbygger som vil Riger grunde
Paa verdsligt Fundament, hvor han har Faa
Af Landsmænd og af fælles Tro som kunde
Mod talrig Flok af Hedninger bestaae,
Hvor man paa Græker intet Haab kan grunde,
Og ei fra fjecne Vesten Bistand faae;
Men hvad han bygged' man Ruin maae kalde,
En Grav hvori han selv tilsidst vil falde.

26.
Tyrk, Perser, Antiochien vistnok bære
Et herligt Navn og have megen Værd;
Men ei vort Værk, de Himlens Gaver ere,
Som underfulde Sei're gav vor Hær.
Hvis nu med dem vi anden Hensigt nære,
End der af Giveren os anvist er,
Jeg frygter, at han vil os dem fravende,
Og som et Eventyr vor Roes sig ende.

27.
Forbyde Gud, at slige skjønne Gaver
Ved syndigt Brug forlorne skulle gaae
Til første Strænge, som man dem tillaver,
Og Virkets Traad og Ende svare maae.
Nu da vi frie og aaben Adgang finde,
Da Veir og Aarstid os tilhaande gaae,
Hvi ile vi ei flur, hvo kan os standse,
Til Staden som vort Seiersløb skal krandse.

28.
Jeg varsler eder Fyrster, (Verden høre
Og Fremtid høre skal min Varsel her;
Selv Himlens Magter komme det for Øre)
Den modne Tid paaskynder nu vor Færd.
Den sig forværrer, hvis vi os ei røre,
Usikrest vorder hvad nu sikrest er.
Jeg spaaer, at hvis vor Dvælen vi ei ende,
Ægypten snart vil Fjenden Hjelp tilsende.

29
Saa han; en stakket Mumlen derpaa lyder;
Men Peder Eremit nu reiser sig,
Der særskildt Plads i Fyrsteraadet nyder,
Som første Ophavsmand til hellig Krig:
«Mit Raad med Godofreds enstemmig lyder,
Og Sagen er saa sand som tydelig;
At sige meer derom var spildte Møie,
I det erkjende; lad mig blot tilføie.

30
Betænker jeg de Trætter som oprørte
Saa tidt omkaps vor Leir, den Haan I leed',
Den Meninggstrid, det, langt fra raskt udførte
Men tidt paa Haøei stands'de Øiemed,
Jeg finder første ), hvorfra hidrørte
Hver Ophold og enhver Uenighed,
I Myndigheden, som, hvor Fleer' afvige
I Mening, staaer som Vægtens Skaaler lige.

31.
Hvor Een ei hersker, som retvis bestemmer
Hvorledes Løn og Straf uddeles bøc,
Som viser hver sin Plads og Værket fremmer,
Der Styrelsen maae vakle som et Rør.
Thi gjør et Legem af de kjære Lemmer,
Et Hoved der kan styre som sig bør:
Til Een I Magtens Septer overdrage,
Der Kongeplads kan mellem eder tage!»

32
Her taug den Gamle. Kan vel Aand og Hjerte
Modstaae, o hellig Aand, Din Guddoms Røst?
Du Eremitten denne Tale lærte
Du trykte den dybt i hver Ridders Bryst.
Hvor indskudt eller medfød den sig nærte,
Forjog du Herske-Friheds- Ærelyst,
Saa Vilhelm, Gvelfo, der gjaldt' blandt de Største,
Var' i at hylde Godofred de Første.

33.
De andre stemme med; at han skal være
I Raadet og i Leiren første Mand;
De Overvundne skal hans Love Ære,
Og Krig og Fred bestemmer ene han;
Hans Lige før, nu ham skal lydig være
Som Tjenere imod en Overmand.
Saa enes man; flur Rygtets Vinger røres,
Fra Mund til Mund det store Budskab føres.

34.
Han viser sig for Hæren, som sig fryder
Ved Heltens høitfortjente Værdighed;
Dens Ønsker, Bifaldsraab som høit gjenlyder,
Modtager han med ædel Venlighed.
Da han besvaret har hvert Tegn som tyder
Paa ydmyg Troskab, øm Hengivenhed,
Han byÿder, at ved næste Morgenrøde
Skal Hæren ham i ordnet Række møde.