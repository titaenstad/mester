Du dandser ei – du spøger ikke længer,
saa har du sagt. Er din Erindring al
saa tung, at ingen Tone mer sig trænger
til dig og frister i den lyse Hal?
Og er det saa, at stum du døvæle skal
med den alene der, hvor Glæden fænger?
Ak aldrig da – saa længe – Lyst bestrenger
mit Hjertes Sangbund; tonkos kun den hænger.

Og har jeg skygget da dit Sind med Klage?
O tunge Tanke var det saa, jeg gik
med denne Tanke kun i lange Dage,
og klang det end i Drøm som sød Musik,
op sprang jeg og forjog den, for mit Blik
var Nat kun og det strenge Ord tilbage.
Thi Trøstens Lyd er lettest at forjage,
og Livet bittert, og vi selv – hvor svage!

Vel har jeg tænkt derpaa, og ned det tvinger
min Sjæl, der vilde gjerne flyve fri,
og brat det binder al Fortrøstnings Vinger,
og peger ikkun mod den ode Sti
at skride idel Skygge taus forbi,
thi overalt det hæver Trudsels Finger
og skygger Haab, Erindring, Alt, som klinger
og Tankens Fjed paa lyse Veie bringer.

Der er en stakket Tid, at Unge træde
med Sang, saa tidt end Sorgen hvidsker tyst;
med Aarene der komme andre hede
og tunge Timer med den bitre Lyst,
som bor hos Tungsind i et trofast Bryst.
Jeg husker det, først Hjertet lo af Glæde –
saa var det Kval at maatte Sindet sprede –
saa Lyst at blive hos sin Ve tilstede.

Men af alt Haab, som giver Vinger tvende,
som raaber Blodet til den blege Kind,
og af al Trøst, som Hjertets Lys kan tænde
og dysser mildt med Toner Sorgen ind,
det Bedste lever hos et trofast Sind,
som holder fast og holder ud til Ende –
der kan ei Klagen mere Vunde brænde,
der tør et stille Smil tilbagevende.
Bonn Oktober 61.