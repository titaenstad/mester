Tornrosens Bog.
Naar Praasen er tændt og i Halvnat man vanker,
da fødes saa fine poetiske Tanker;
thi vil jeg besynge mit henfarne Liv.
Forgjæves jeg her efter Lykken har famlet;
see blot, mine Venner! hvad nu jeg har samlet
af Mindets ærværdige, gamle Archiv.

Til Verden jeg fodtes præcis som en Konge,
skjønt ej det blev meldt med Kanontordnens Tunge,
saalidt som Ballon og Raketter oprandt.
Jeg voxed og tiltog i Daarskab og Styrke,
begyndte saa Bacchus og Venus at dyrke,
men vogted mig for at bli' Lærd og Pedant.

I Skolen jeg Hædersplads vandt mig behændig;
thi Ultimus-Titlen mig syntes anstændig,
var blot jeg som Primus i Slagsmaal erkjendt.
Magist'ren var mærkeligt knap med Krabasken,
hvergang mig Cornelius bragte i Vasken –
ja, tarveligt var det med Fliden bevendt!

Men om jeg just ej gad de Gamle studere,
de Unge mig tiltrak saameget desmere –
de unge Mamseller da, vel at forstaa!
Jeg lærdere blev hvergang Bladet jeg vendte,
og snart ufejlbarligt min Kaldelse kjendte
til Kurmagerbanen herefter at gaa.

Saa sagde min Fader! «Nu er det paa Tiden,
Du vælger et Fag, sætter Daarskab til Siden;
snart er Du jo Mand. Siig, hvad Formaal Du har!» –
«Mit Formaal, Hr. Fader, er ene det Skjønne:
De spraglede Blomster paa Engen den grønne,
jeg ønsker at ligne – at blive Husar!»

«Herr Søn! jeg er mindre tilfreds med Din Vælgen;
Du Kjærnen af Livet forvexler med Bælgen –
dog aner det mig, Du kun duer til det.»
– Og strax trak jeg paa den baldyrede Jakke,
og snørte min Mave og strakte min Nakke
og spanked med Hanefjed, zirligt og let.

En Junker saa stolt man ej snart skulde finde;
– Hvor stormed af Jubel dog Hjertet herinde! –
til hver en Plebejer foragtfuldt jeg saae.
Ja, skulde paa den Tid mig selv jeg taxeret,
en Rotschilds Formue ej nok havde været ...
Ak, Varen er falden! som Hver kan forstaa.

Hvem turde betvivle min Herkomst, min Adel?
En Krigsgud jeg sad i den prunkende Sadel,
og saae med Triumf paa de Jordiske ned.
Hvor bølged mit Bryst, naar med stolte Grimacer
jeg drejede Spids paa de unge Moustacher,
og fornemt min Haand over Fipskjæget gled!

Mest Livet i Stalden var efter mit Ho'de;
jeg dyrkede Hesten, – den Tid var det Mode –
Manèégens høj-velbaarne, hedenske Søn!
Med Smag og Taktik Chambrieren jeg førte,
alt medens jeg Tungen med Færdighed rørte,
og banded og buldred, som Tordenens Drøn.

Men nu maa man tro, at «et Leben» begyndte!
Fra Rangel til Rangel jeg daglig mig skyndte –
forstaar sig gentilt, i det nobleste Lag!
Til Gamlingens Lomme det voldsomt har sviet,
saatidt han af Aagrernes Klø'r mig har friet.
Meer dyrebar blev jeg ham Dag efter Dag!

En Vellyst det var mig paa Ballet at skue:
jeg fængsled en Skjønhed, som Harpix en Flue,
ved strunk Uniform og Adonisfigur.
Hvor kunde de Stakler mod Skjæbnen vel stride?
Med Dolman paa Axlen og Sabel ved Side
jeg havde besejret St. Britas Natur.

I Kjærligheds Krigspuds en Helt man mig kaldte;
belejrede Hjerter man snesevis talte,
og herligt var Byttet, med Storm jeg det tog:
Bebrejdelsesblikke, som Taaren forblinder,
«JZerrissene» Hjerter og «blegede» Kinder,
bevidne, at fremad jeg sejrende drog.

Hver Dag fik jeg Breve fra smægtende Daarer;
de dufted af Honning og drypped af Taarer –
ja, rørende var det langt meer end man tror!
Af Haar-Souvenirer min Pult var som proppet;
de kom just tikpas da min Sadel blev stoppet;
og derpaa jeg atter paa Eventyr foer.

Ak ja! det var skjønne, bevægede Tider –
Men, Ve mig! et Minde for Tanken mig skrider:
jeg selv blev forelsket – i Penge forstaa!
Blandt Skibskajens Adel, saa høj i min Tanke,
min Donna jeg fandt, og den frelsende Planke
jeg favned, for ej i min Gjæld at forgaa.

At ej hun var vakker, det Himlen skal vide,
og at hun i Sindet var ej af de Blide;
men var hun alt Andet end dejlig og mild,
– ved Medgiften hjalp hun mig ud af min Knibe:
tænk – Varer og Pakhuse, Pramme og Skibe
og klingende Mønt og Hotelet dertil.

Den guldsvangre Grube jeg altsaa at «mute»
bestemte mig til, som Gnhver nu kan slutte.
– En Aften, da Maanen bag Skyen just gik,
hun gav mig (– ak, havde jeg dengang smurt Haser!–)
sit «Hjerte»... Der vanked jo følsomme Fraser
og talende Haandtryk og smægtende Blik.

End nærmere Vanvidet Skjæbnen mig flytted:
Trolovelsen nemlig. Ja, Ringe vi bytted;
men tro I mig, Godtfolk, det kosted mig bra',
at lade mig favne af Arme som Kjeppe,
at kysse en Mund, som den sureste Skræppe,
og saa Kontenancen bevare endda!

Den kom, den usaligste blandt mine Dage;
– jeg seer med Fortrydelse paa den tilbage –
min Bryllupsdag. Hør det, o Yngling, og skjælv!
O, kunde jeg Taabe dog Mindet fordrive!
Jeg tror om saa Himlen mig Alt vil tilgive –
hin Daarskab tilgiver jeg aldrig mig selv!

Ja, dybt har jeg angret, jeg greb efter Skatten;
thi fredløs jeg blev baade Dagen og Natten,
ved denne Vulkan af en Kvindenatur.
Jeg ellers ej plejed at ræddes for Tvende;
dog maatte jeg bæve tilbage for hende,
saasnart hun begyndte fin skingrende Dur.

– De Skjønne, som fordum jeg havde bedraget,
nu skulde mig seet af Gjengjældelsen plaget,
en Nemesis, grim, uforsonlig og djerv!
Det siges: «Den Mand faar Skavank paa sin Ære,
som dadler sin Kone»–; men denne Megære
udslynged, som Hekla, rundt om sig Fordærv.

Hun omgav mig stadig med Mistankens Luer,
og saae Elefanter, hvor ikkun var Fluer,
og Skinsygen gabede gridsk, som en Grav.
Jeg gamle Husar, ved Erfaringen prøvet,
i Kunsten, at føre en Skinfægtning øvet,
for stedse til Fruen Kommandoen gav.

Endda jeg fornam ingen Lyst til at hænge –
Jeg havde Hotel, Ekvipage og Penge,
Champagne og Venner langt mere end nok.
– Men saa sætter Svigerfa'r Knappen for Pungen.
saa jeg til at tærske for Føden blev tvungen,
beluret af Rykkernes talrige Flok.

Min Frue mig fulgte, – nej, hun mig forfulgte –
hun Titler mig gav! dog min Harme jeg dulgte,
hvor hult af personlig Satire de lød.
Da tænkte jeg: «Rykkerne hyle af Længsel –
fra dem og Dit Huskors befri'r Dig et Fængsel;
der er Du saa tryg som i Abrahams Skjød.

Som tænkt var, saa gjort! Uden helt at forsage,
taalmodig jeg lod mig ved Vingerne tage,
og føres blandt Gjældsfængslets Broderskab ned.
Dermed er jeg kvit min balstyriske Kvinde,
begynder saa smaat mig i Skjæbnen at finde;
thi Fred er af Alt dog det Bedste jeg veed.