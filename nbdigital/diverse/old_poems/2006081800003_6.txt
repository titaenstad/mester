Mel. Fra Himlen høit jeg kommer her.
Her komme, Jesu, dine Smaa,
til dig, til dig vi nu vil gaa;
oplys du os i Sjæl og Sind,
at vi maa finde til dig ind!

2. Vi komme dig med Sang imod
og kysse Støvet for din Fod;
o salig Stund, o søde Nat,
da du blev født, vor Sjæleskat!

3. Velkommen fra din Himmelsal
til denne Verdens Gtædedal,
hvor man dig intet Andet bød
end Stald og Krybbe, Kors og Død!

4. Men, Jesu, hvoraf kommer det,
at dog saa faa sig glæde ret
i dig og al din Kjærlighed,
som bragte dig til Jorden ned?

5. O drag os Smaa dog til dig hen,
du gode, fromme Sjæleven,
saa hver af os saa inderlig
i Troen ret maa elske dig!

6. Lad Verden ei med al sin Magt
os rokke fra vor Daabes Pagt,
men giv os, at vort Hjerte maa
til dig, til dig alene staa!

7. Saa skal det ske, at vi engang
blandt alle Helgnes Frydesang
i Himlens glade Paradis
skal prise dig paa Englevis.

8. Her staa vi nu i Flok og Rad
om dig, vort skjønne Hjerteblad –
ak hjælp os, at vi alle maa
i Himlen for din Throne staa!
H. A. Brorson, Biskop i Ribe,  1764.