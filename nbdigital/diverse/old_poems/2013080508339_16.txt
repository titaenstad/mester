Jeg havde synge isinde
saa artig en Sang,
men kan ei Tonen finde,
faar ei Strengen i Klang.

Men som i Vovers Døen
og foruden Vind
et Skib langt ud paa Søen,
saa er den i mit Sind –

Og som naar Blomsterduft svømmer
langt ud fra en Kyst,
hvor Livet drømmer
af et brændende Bryst,
naar Afsked har taget
det velsignede Hjem,
og vidt der vorder draget
i det Uvisse frem –

Og som naar Strengeklang flyder
over Vovernes Sti,
og Hjertet husker og tyder
en forladt Melodi,
og den zitrer og bæver
uden Taarer og tyst,
mens Aanden sig hæver
i den bitreste Lyst.
Heidelberg Jan. 53.