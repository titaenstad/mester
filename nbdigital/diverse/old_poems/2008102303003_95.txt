Jeg elsker den forgængelige Jord,
Trods hvert et Savn, hvert Suk, hver bitter Smerte;
Thi Gud har skabt den ved sit Almagts Ord,
Og deraf bær den endnu mangt et Spor,
At den har hvilet ved hans Fader-Hjerte.

2.
Jeg elsker denne syndefulde Jord,
Trods al dens Brøde, al dens List og Smiger,
Tidt midt imellem disse Torne groer
Min Jesu Navn, hiin Naade-Rose stor,
Udaf hvis Kalk en evig Livs-Duft stiger.

3.
Jeg elsker denne naadekrandste Jord,
Hvor Korsets Tegn, som Nattens Stjerne smiler;
Der har Guds Aand sin Daab, sit Nadver-Bord,
Sin Tempel-Skole og sit Engle-Chor,
Og der paa Fromheds Vei hans Aasyn hviler.