Øpartarns.
(Efter Uffo Horn.)
J skumle Hal, ved Lampens Lue,
med Blikket fuldt af Romerhad,
en Fægterskare, mørk at skue,
omkring et Steenbord bænket sad.

Rundt Væggen Hjelme, Skjolde hængte,
Stridskøller, Kastespyd og Sværd,
hvis Glands igjennem Røgen trængte,
som Varsel for en blodig Færd.

Uændset blev det fulde Bæger;
i Alles Miner Alvor stod.
Den Flamme, Hjerterne bevæger,
ej slukkes i Falernerblod.

Den Stærkes Barm er lig en Klippe,
hvorpaa omsonst sig Stormen brød.
Kun Svaghed vil i Rusen slippe
fra Lide!sen, ham Skjæbnen bød.

– Een sad der, rank, med løftet Pande;
og, som den dybt forborgne Glød
i Ætna, sig hans Tanker blande:
et Hav af Flammer, Blod og Død!

Fra Bænken han sig langsomt hæver
og stirrer rundt med rynket Bryn;
da er det Alle, som der svæver
frem af hans Øjne Lyn paa Lyn.

«Giv Agt! – Om JI mit Raad vil lyde,
og mandigt gribe Værket fat:
Vort Slaveaag at sønderbryde
vi prøve ville nu i Nat!

Med Letsind Bødlerne ihænde
os Vaaben gav – Det er paa Tid,
de os tiltænkte Hug at at vende
imod dem selv i ærlig Strid.

– Vil længer dem til Lyst, I dræbe
hinanden for et Sværd af Træ?
Skal Broderblod ved Broder klæbe
blot for det stolte Rom kan le?

Et bedre Vilkaar kan jeg byde:
en Kamp for Frihed, Mand ved Mand.
Lad saa vort Blod paa Valen flyde;
men ei paa en Arenas Sand!

– Du, Gallier, min Trældomsfælle,
Skud af mit eget Slægtskabs Rod –
veed Du den Dag, det ej kan gjælde,
Dit Sværd skal naa mit Hjerteblod?

– Hvad borger for, skjønt Alles Længsel
gaar did hvor Frihedshaabet gry'r,
at ej i Morderlegens Trængsel
vi mødes grumt, som vilde Dyr?

Og hvilken Pris for fri at vorde?
– Hvis I det høje Maal vil naa,
og ej en bedre Høst I gjorde
ved Krandsen for et Mord at faa –

da gjælder det: Fremad, Kam'rater!
ryst af de lumpne Slavebaand,
og viis, at I min Tanke fatter
med kraftigt Slag fra Haand til Haand!»

Flux dragne Sværde trindtom true,
og heftigt som Orkanens Sus,
det runger gjennem Hallens Bue:
«Vær Du vor Fører, Spartacus

«Velan! Tænd Faklerne derborte!
Lad Reden flux gaa op i Brand,
og gjennembryder Vagt og Porte
i sluttet Kjæde, Nand ved Mand!»

Og Mændene afsted sig skynde;
vildt raser frem den røde Flod, –
og Vogterne i Gaarden stønne,
mens Jorden drikker deres Blod.

Ej Hævnen paa sin Bane standser;
den styrter frem som en Lavin,
bedækkende de stærke Skandser
om Borgens flammende Ruin.

– Og voxrende paa Sejersgangen
blev Dvergen snart en Kæmpe stor;
og Frihed – fostret op af Tvangen –
som Phønix af sin Aske foer.

Men Romerhæren, spredt som Fluer,
med Lig bedækked Tibrens Flom,
og længe Hæpvnens vilde Luer
et Gjenskin spredte over Rom.