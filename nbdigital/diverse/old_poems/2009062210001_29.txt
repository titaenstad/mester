Det sorte Vand.
I Nord mellem Iøtunfjelde
der ligger et stille Vand.
Ørkenens Aand med Vælde
hersker omkring dets Strand.

Thi Skovenes Pragt er borte.
Der voxer ei Græs, ei Krat.
Et Kainstegn paa den sorte
Indsø der synes sat.

Dens Vove er død og bunden.
I Dybet er intet Liv.
Ei Vandliljen gror fra Grunden
og ikke det grønne Siv.

Men Trolde om Søen springe
og dandse i Midnatsstund,
og Dragen med Flammevinge
tør over den flyve kun.
 
Da stiger fra Dybets Grunde
en Skikkelse dødbleg tyst
og viser en blodrød Vunde
midt i sit hvide Bryst.

Da hører du dybe Sukke
sig blande med Uglens Skrig,
mens Vandene atter lukke
sig over den Dræbtes Lig.

I Oldtidens Dage fjerne
krystalklart var Søens Bad.
Det lignede Duggens Stjerne,
der glimrer paa Rosens Blad.

De prægtige Fiske kunde
gaa i dens Vandes Glar.
Omkring den fra alle Lunde
lød Droslernes Tone klar.

En Høvdingeborg sig speiled
i Fjeldsøens Vover blaa,
og Vildanden paa den seiled,
og Kjernrosen paa den laa.

dandse i Aft'nens Fred.
som stundom fik Lyst at drage
Og smilende Birkelunde
prydede Fjordens Bred, S
hvor Skovens Nympher kunde

Men Høvdingen var en Tiger,
en grum og rovgjerrig Mand.
Han havde i fjerne Riger
raset med Mord og Brand.

Den blodige Viking sænkte
sit Net i den blanke Fjord,
der ofte sin Rigdom skjænkte
til Røverens Middagsbord.

Og Alle i Dalen sendte
han Trudsel om Hævn og Død,
hvis Nogen kun torde hente
en Ørret af Søens Skjød.

Men overfor Høvdingsborgen,
ved Fjeldvandets anden Bred,
en Hytte var Hjem for Sorgen,
som Hungerens Smerte led.

Der leved med Børn og Mage
en fattig og ringe Mand,
en Fisk af det rige Vand.

Og engang i Morgenrøden
han stod ved den sølvblaa Fjord
og meded i den for Nøden,
der leired sig om hans Bord.

Den lurende Morder spændte
sin Bue med djævelsk Lyst.
Den dræbende Pil han sendte
i Fiskerens hvide Bryst.

Og Fiskeren sank i Voven
og farved den purpurrød,
men Hævnerens Lyn fraoven
nedkaldte han i sin Død.

Da regned fra Himlens Bue,
som fordum i Sodom, ned
brændende Svovl og Lue
paa Indsøens Herlighed.

De prægtige Fiske døde,
der svam i dens klare Vand.
De graadige Flammer røde
stakt Lunde og Borg i Brand.

Der siges, at Dybets Hule
aabned sin sorte Mund,
at Morderen sank i gule
Luer til Helveds Bund.

Og siden er Egnen øde.
Der voxer ei Græs, ei Krat.
Paa den har Jehovas Vrede
Forbandelsens Mærke sat.

Og Sgøen en Trudsel sender
til dig fra sit sorte Skjød:
«Vogt dig, hvis fræk du tænder
Guds hellige Vredesglød!»