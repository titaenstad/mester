Fristes du, du arme Hjerte!
Til at sukke angst og mat
Under Livets Kors og Smerte:
Herren haver mig forladt!
Kom ihu de gamle Dage,
Da han dig i Daabens Favn
Vilde naadig til sig tage,
Og dig give Barne-Navn!

Kan et Moder-Hjerte glemme
Barnet, som med gvalfuld Barm
Løfter op til det sin Stemme,
Rakker ud mod det sin Arm?
ESkulle fra sit Barn Gud drage
Da sin Fader-Haand? o nei!
Kom ihu de gamle Dage,
Da fortvivler Hjertet ei!

Fristes du af Verdens Magter,
Drages du af Kjød og Blod,
Saa du villig eftertragter,
Hvad du veed er Gud imod,
Kom ihu de gamle Dage,
Da du loved lydelig:
Herre, ja, jeg vil forsage
Muvrkets Magt, og tro paa dig!

Hvad du loved da den kjære,
Gode Gud i Ungdoms Vaar,
Som dit Skjold, din Løn vil være
Indtil Alderdommens Aar,
Vil Du troløs det tilbage
Tage nu? – o nei! o nei!
Kom ihu de gamle Dage,
Da forlader du ham ei!

Fristes du af Verdens Hæder,
Af dens Magt og Bifalds Raab,
Til at glemme Himlens Glæder,
Til at glemme Himlens Haab,
Kom ihu de gamle Dage
Da Guds Fred var med din Aand,
Og da Alt du vilde tage
Som en Gave af Guds Haand!

Kan du under Verdens Ære,
Under Verdens Bifalds Raab,
Fred med Hjertets Gud undvære,
Og i Døden Naadens Haab,
Kan du saadan rolig drage
Til Guds Dom? – o nei, o nei!
Kom ihu de gamle Dage,
Da Guds Dom du frygter ei!