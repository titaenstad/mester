Fuglen og Drengen.
Dreng! jeg beder alt, hvad jeg kan bede:
Aa, rør dog ikke min lille Rede,
Aa, kast dog ikke dit Blik derpaa!
Dernede ligge nu alle mine Smaae,
De blive bange – kan det dig fornøie? –
Naar du seer paa dem med dit store Øie.
Skjønt Drengen gjerne gad seet paa Reden,
Stod han dog langt fra, stille, beskeden;
Saa blev og Fuglen, den Stakkel, rolig,
Fløi hen og sad paa sin lille Bolig,
Og saa til Drengen saa venligt derved:
«Tak, at du ikke os gjorde Fortræd!»