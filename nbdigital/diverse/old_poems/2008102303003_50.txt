XVI
1.
Det er min Trøst i min Elende,
Det er mit Haab i al min Nød,
At uden Gud kan Intet hende,
Han raader over Liv og Død;
Hvad Modgang end mig støder til,
Der skeer dog kun, hvad Herren vil.

2.
Hvad Herren vil! o Trøste-Tanke,
Midt under Livets Savn og Vee!
Før jeg det veed, paa denne Ranke
Skal Øiet Glædens Drue see;
Med stille Sind jeg bier da
Til Stunden kommer ovenfra.

3.
Hvad Herren vil! o men mit Bedste
Han ikkun vil, det vist jeg veed!
Han under Modgang vil befæste
Sit Barn i Tro og Kjærlighed;
Og gjøres ofte det Behov,
Bør ham derfor jo Priis og Lov.

4.
Hvad Herren vil, bør jeg og ville,
Om end med Taarer paa min Kind;
Sit Kors at bære tro og stille,
Det er det rette Christen-Sind;
En Stige til Guds Himmel hist
Blier Korsets Stamme da tilsidst.