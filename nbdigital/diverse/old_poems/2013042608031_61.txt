Til den savnede.
(Efter det Svenske.)
Dyen som af Søvnens Arme hastigt rykkes,
det Virkelige blander let med Drøm:
Hvad nylig var hans Alt – for kostbart tykkes
til strar at sænkes i det Svundnes Strøm.

Saa disse Billeder en Drøm fremtrylled,
som end mit Hjerte ej at glemme veed;
de huldt tilsmile mig i Glands indhyllet –
Jeg tror paa dem endnu. – Forlad mig det!

Mit Sind – hvad om jeg sørger eller glædes,
naar Mindet hvisker om den svundne Vaar,
som engang flygtet, aldrig her mig stedes –
kan jeg ej tro; jeg raader ej derfor.

Snart under Sneen knoppes Blomsterskarer –
Faar jeg end ane kun, hvad Blomsten veed,
jeg gjør som den: jeg haaber og bevarer –
thi haabe tør jeg dog – Forlad mig det!

Men faar jeg intet Andet end et Minde,
at leve, virke for paa Livets Vej,
skal det belive Gnisten dog herinde –
til Offerild, som Døden slukker ej.

Lad den fortære, denne rene Flamme.
al Sjælens Synd, al Tant, al Smaalighed;
kun hine Billeder den ej maa ramme –
jeg elsker dem endnu – Forlad mig det!

– Det var ej Dig, som saarede mit Hjerte,
ej Dig, som drog mig bort fra Lykkens Spor;
men gjennem Dig gav Gud mig himmelsk Smerte
til Vinding, hvor jeg søgte Fryd paa Jord.

Og Et jeg veed, jeg ej tilbagegiver,
som Du ej faar igjen i Evighed:
Det er mit dybe Savn – deri Du bliver
for Evigheden min .Forlad mig det!