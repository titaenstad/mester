
















1.s.Delhauen

NORGES
DEMRING

OG ANDRE
DIKT

BLI* PFORLAG


-... .¹jeg sier'at det De her har
levert er klassisk, at det vil stå og
bli nevnt i tidens løp ved siden av
de få produkter som blir littera-
turens stadige eiendom.»

A. M. Schweigaard om eNorges
Demring» i et brev til Velbaven
fra Paris, desember 1834.


INNKOLD













Forord" ...5.0010¹ 1⁶..11  ⁷0⁶..((/(..⁰.iI0. VII
Innledning .....⁶⁶. ⁸. ..(..(.() IX
Norges demring .¹ . ...⁶.7.7⁶⁶ I
Til venner og fiender .......⁶  . p
Bergens stift 4....¹. ...⁶⁶..0⁶. 83
Minnets beger 1...  ¹⁰. . 70%((((⁶../..).. 89
Det frededetre .. .. ..0  0  ¹. . (.⁶.%. 93
Olavskilden. ..¹¹  .00⁰00. ⁶c(c.⁶⁶.% 99
Den skjulte kirke ... 14(.10 . ¹()( 103
T Kivledal ¹¹.. ¹0.0 .. 11.(1.. ..9...¹⁰d 109
Møllargutten ¹⁶  ¹.....⁰⁶..⁶ 115
Dyre Val ⁷⁷ML200¹0  ⁶ ((...1....% I119
Oskoreien ¹ ¹¹ ..0%.2..(.%(⁶.%. 125
Koll med bilen 1.¹.¹1¹1⁶ ¹ ⁰0(..%. 135
Eivind Bolt 145⁶⁰  100  ¹⁷ .⁶. 145
Råd for uråd ¹.¹ L1.1¹ ⁷¹⁰¹⁶..].%. 169

En vise om Hellig Olaw ¹.⁶¹¹. ¹¹. .... 177








For om mulig å gjøre Welhavens verker lettere til-
gjengelige for den noværende generasjon, har Blix Forlag
besluttet å sende ut «Norges Demring» i ny språkdrakt og
samstundes noen av dikterens romanser som den dag i dag
virker levende og som har vaært skattet lesning gjennom
en lang rekke år.

Jeg har fått i oppdrag å forestå den språklige revi-
sjon av diktene, og i samarbeid med forlagets språklige
konsulent har jeg foretatt en del forandringer. La det være
sagt med en gang at oppgaven ikke har vart lett. Det
fører med seg en viss risiko å forandre det som forlengst
har fått hevd i litteraturen, men på den annen side bør
man være oppmerksom på at norsk riksmål har gjennom-
gått en så rivende utvikling siden Welhavens tid, at man
ikke godt kan vente at norsk ungdom av i dag, utenfor
de forholdsvis få spesialstuderendes krets, skal kunde lese

disse dikt med samme interesse som tidligere generasjoner.

VII


VIII

Den foreliggende utgave er nærmest ment som et for-
søk på å overføre eldre norske dikterverk i bunden stil til
et mer moderne og ledig norsk med nyeste rettskrivning
og utskiftning av en rekke ord som i dag virker unorske.
Jeg har selvsagt gått fram med full pietet når en endring
av verselinjenes opprinnelige bygning har vært nødvendig.
Noen egentlig gjendiktning har således ikke funnet sted.
Det er forresten et spørsmål om ikke den stadige for-
norskning av språket vil føre til at man før eller seinere
må gå til en gjendiktning av våre klassikere i stedet for
å nøye seg med en utvidet språklig revisjon.

For enkelte ord i nærværende utgave kan det falle
naturlig å beholde den opprinnelige form framfor å gjen-
nomføre en fornorskning som i tilfelle kunde ha resultert
i et brudd med selve diktets stemning, med rytmen, eller
som ikke vilde ha motsvart dikterens intensjoner. (Som
eksempel kan nevnes ordet lauv som i Demringsdiktet er
beholdt i sin gamle form: løv, mens det i romansene, som
har et norskere preg, er brukt formen lauv.)

Man tør bhåpe at diktene vil beholde sitt tak på det
lesende publikum, og at de fortsatt vil virke ved sin skjønn-
het, sin dybde og innerlighet selv om den ytre form delvis
er blitt forandret.

Oslo i september 1944.
]. FALCK-ANDERSEN




N  // q qo |
% gg  NNW 4





INNLEDNINGC

En kan si at med Norges Demring tar Welhavens dikterliv til.
Visstnok kan vi ikke karakterisere «Demringen» som skjønnlitteratur
i egentlig forstand  diktet er først og fremst et polemisk innlegg
i dagens store, bitre strid. Men like fullt er den et dikterverk, en
seers mektige utsyn over landet vårt, et oppgjør med et samfunn
han mener er kjørt skakt, og det hele er kledd i kunstnerisk form.

«Hvilken selsom begynnelse til et dikterliv. Hvilken ulykke
for en dikter å måtte begynne med å kaste brua av mellom seg og
folket, å måtte erklære seg fremmed for det som sterkest beveger
det,» sier Hartvig Lassen om framkomsten av Norges Demring.

Ulykke i første omgang, kanskje. Dikteren ble jo æreskjelt på
det voldsomste etterat verket var kommet ut i 1834. Det fortelles
således at da Demringen kom til Bergen, den 27 årige dikters fødeby,
ble Welhavens mor tilsnakket på gaten av en madam som sa: «Det
er en nydelig sønn I har, en som spøtter på sitt eget land. Ja, no
har I glede av skillingene dokker har ofret på ham.» Og enkefru
Welhaven gråt sine modige tårer over det som var hendt. Men
Lyder Sagen som hadde vært lærer for sønnen hennes, var av en
annen mening. «Eg vilde neimen ikkje gråte, hadde eg hatt en sønn
som hadde skrive en sånn der bok. Eg vilde gått på høge hæler, eg!»

IX


Hvem hadde rett? Lyder Sagen eller madamen? Vi som lever
etter er tilbøyelige til å si: begge til en viss gradl Det var ensidig-
het, fanatisme og overdrivelser på begge sider, både innen Welhavens
egen krets og blant hans motstandere, men der fantes samstundes
mye som var sunt og verdifullt i begge leire  aktiva som skulde
komme til å bety en hel del for utviklingen av norsk kultur fram
gjennom forrige århundre.

I stridens hete tar man det ikke så nøye med de midler man
nytter for å komme motparten til livs. Desto større heder er det
for Welhaven at Norges Demring for ettertida står som det rensligste
våpen som ble brukt under kampen  et lynende skarpslipt sverd
i en øvd fekters hånd, det gav vel kvasse hogg!

Norges Demring er en samling sonetter som med bitende spott
angriper åndslivet i datidens Norge med all dets umodne og ensidige
norskhetsiver, med dets kritikkløshet og skryt. Men samstundes
går gjennom Demringen en understrøm av varme og som dikter-
verk står det på et høyt kunstnerisk nivå, det finnes således partier
hvis skjønnhet synes uforgjengelig. Diktet har bevart sin friskhet
og umiddelbarhet helt fram til i dag og flere av dets fyndord lever
framleis på folkets tunge. Det burde leses av mange, for mye av
det som Welhaven her setter under debatt bærer bud også til vår tid.

Skal vi imidlertid i dag ha fullt utbytte av å lese verket må
vi gjenoppfriske kjennskapet til de forhold som diktet ble til under.
1830—40 årene var en beveget kamptid i vår historie, et viktig av-
snitt av nasjonens liv som danner opptakt til det r19. århundres
politiske og kunstneriske utvikling, til åndelig liv og materiell kultur.

Det var en stor tid, det ser vi no. Det var brytningen mellom
to forskjellige livssyn som preget den  det er for så vidt ikke noe


nytt, men i en ung nasjons historie kan kampen telle like mye som den
seinere, mer jamne og likevektige utvikling, det kan man ikke
komme forbi. Det ble en stor tid ikke minst fordi to slike leder-
skikkelser som Wergeland og Welhaven stod på hver sin side i kam-
pen og heiste stormsignalene.

En stor tid  en ny tid. Vi hadde revet oss løs fra Danmark,
og alt som var dansk tok man selvsagt sterk avstand fra. Alt i
1816 hadde presten Nicolay Wergeland, dikterens far, skrevet sin
«Beretning om Danmarks politiske forbrytelser mot kongeriket
Norge». Ensidig var boka, overdrevet inntil det usannsynlige, og
den ble derfor nærmest som et slag i luften. Men den viser jo fra
hvilken kant vinden blåste dengang, for danskehatere var man stort
sett  iallfall utenfor embetsmennenes og handelsmatadorenes krets.
Foruten å demonstrere sitt danskehat prøvde man også å virke så
heilnorsk som mulig, man kledde seg i heimevevde tøyer, spiste med
forkjærlighet nasjonal kost og søkte etter evne å kverke de verste
danismer i dagligtalen.

Trass i alle overdrivelser er det noe sunt i denne bevegelse. Den
vitner om en oppriktig kjærlighet til fedrelandet, den etablerer et
vakthold om grunnloven, og det kunde nok trenges under forfat-
ningskampene med Karl Johan og svenskene. Bønderne rykker inn
i politikken og tar sæte i Stortinget, så langt er alt vel og bra. Men
no tar man til å blåse i stridsluren likeovenfor sine egne også, det
er ikke lenger bare danskene og til en viss grad svenskene som får
høre de utfordrende fanfarer. Bladet «Statsborgeren» tar til å hisse
opp folket mot embetsstanden som er utdannet i Danmark. At denne
siste på sin side tar igjen og prøver å demme opp mot den vold-
somme norskhetsiver, er nokså forståelig; og omkring 1830-årene

bryter striden ut mellom de to partier som etter hvert hadde dannet

I


X1II

seg: Norskhetspartiet eller Det patriotiske parti som det også ble
kalt og Intelligenspartiet. Begge skulde komme til å veksle mange
hogg med hverandre i tiden framover.

Det ble studentene mer enn noen andre som kom til å sette sitt
preg på de to retninger. Dengang pleide de unge akademikere å
gå i brodden under de åndelige og politiske rørsler, og de hadde fått
to likeså begavede som stridslystne førere i Henrik Wergeland og
Johan Sebastian Welbaven. Norskhetspartiet, som var det største,
hadde Wergeland til fører, mens Intelligenspartiet som vilde bevare
forbindelsen med det danske åndsliv, ble anført av Welhaven. Stri-
den raste utover i 1830-årene og varte i henved ro år. Man har kalt
dette tidstom for Norskhetsperioden.

I 1830-årene hadde den toogtyveårige Wergeland gitt ut sitt
store dikt «Skapelsen, mennesket og Messias», et formløst verk som
;:midlertid inneholdt atskillige dype tanker. Den ett år eldre Wel-
haven, den vordende formens mester, streng, logisk og klar i hele
sin tankegang, felte straks etter at «Skapelsen» var kommet ut en
skarp dom om verket i «Morgenbladet» med sitt dikt «Hvor lenge
vil du rase mot fornuften?».

Krigen innen studenterverdenen var med dette i full gang og
ble snart et offentlig anliggende. Foreløbig ble polemikken innskren-
ket til den såkalte «Stumpefeide» som førtes i Studentersamfunnets
avis, og som fikk sitt navn etter de «stumper og viser som Werge-
land luftet sine følelser med. Og det ble ikke spart på konfekten

på noen av sidene. Wergeland skrev bl. a.:



#---START---#
En flygetorsk tror seg å være fugl
når over en sjø den skvetter,
Welhaven skrev et vers til jul
og tror seg Apollons fetter.
#---SLUTT---#

Men Welhaven ble ham ikke svar skyldig, og Stumpefeiden ble
avsluttet med følgende kraftige forsikring av Welhaven:

Imidlertid jeg vokte skal ditt spor,

og der du tenner hærverks frekke lue
der skal jeg møte deg med sverd og bue,
farvel til da, jeg bryter ei mitt ord.

I 1832 utgav Welhaven en brosjyre «Henrik Wergelands dikter-
kunst og polemikk ved aktstykker opplyst», og her frakjenner han
Wergeland enhver betydning som dikter. Men no trådte prost
Wergeland i bresjen for sin sønn og svarte med skriftet «Rettferdig
bedømmelse av Henrik Wergelands poesi og karakter».

Partene stod så langt fra hverandre som det overhodet var
mulig, og Welhaven og hans flokk meldte seg ut av Studentersam-
funnet og dannet sitt eget forbund. Og snart etter er vi nådd fram
til 1834 da Norges Demring kom ut  det tyngste innslag i hele
striden.

Verket ble ikke til i en håndvending som et utslag av en spon-
tan harme. Henved et år satt Welhaven og skrev og filte på sine
sonetter før han gav dem ut. Hans ytre kår i denne tid var kum-
merlig nok; han levde fra hånden til munnen, var plaget av rykkere
og hans helbred led sterkt under mangel på tilstrekkelig føde og
skikkelige boligforhold.

I Demringen stilles vi likeoverfor motsetningen mellom et ungt
folks dikteriske skapelsestrang og kampen for tilværelsen i et land
som dengang ble ansett for å være lite og fattig. Verket ble til et
anklageskrift som skildrer et samfunn så ensidig preget av de mate-

III


xIV

rielle krav at kunsten på sin side lider av kronisk hungersnød. Man
stenger seg ute fra dansk og tysk kulturliv og erstatter åndslivet
med tomme talemåter om frihet og norskhet. Med gripende patos
gir Welhaven oss bildet av Norge slik som dikteren ser det med dets
stolte, skjønne natur, dets karrige og strenge livsvilkår og med dets
forkrøplede åndskultur  alt sett på bakgrunn av 1830-årenes
patriotiske skryt  og alt det høytidelige sludder som preget drøftel-
sene av dagens politikk.

Han kalte sitt verk Norges Demring. Norge står der kald og
våken under polnatten, og der er trefold skumring mot den korte
dag. Ser man landet fra sjøen, mens stormen kaster seg mot fjellet,
likner det et kjempevrak. Tinder og topper står som knekkede
master, mens skyen svever over som et vaiende sørgeflagg. Men dette
er ikke hele Norge. Inne i fjorden smiler den fagre bygd under
fjellet der den svulmende frukt henger like under breen. Og her
har man bildet på hva Norge skal være  kraftig, men også mildt
og vakkert. Det er Norges adelskap og rette glans.

Men det folket som bor her, eier det kraft og skjønnhet? Er
tankens og åndens arbeid så rikt som frukten under fjell og bre?
Langtifra. Selv ved Universitetet der man skal dyrke vitenskapen og
søke sannheten, der tenker man bare på utkommet og leser til embets-
eksamen.

På landet sliter og strever man for å greie seg, i byene er det
sladder og avispolemikk som regjerer. Det eneste som setter fart
i folket er kolera og ildebrann. Hovedstaden er en utpreget småby
med storstadsfornemmelser. Kristiansand er kjedelig, Bergen er vel
vedlikeholdt, men her tenker man bare på fisk. Og Trondheim
som skal være så kjernenorsk, hva har vel den by å skryte av? Viten-

skapens selskap er å likne med en gammel, utmelket ku, og dom-


kirken som svenskene plyndret og trønderne kalket, er i sin no-
værende tilstand ingenting å rope hurra for.

Vi er igjen blitt en fri nasjon, tvangen er knust som et potte-
skår. De onde tider er forbi da den norske løve var tam som en
bikkje og logret med halen når den fikk et fat med graut.

1814 kom som en vår og forløste folkets krefter. Men så fikk
vi på stedet hvil. Der var ikke skjedd noe baketter. Her var fram-
leis vår i landet, men ingen blomst var sprunget ut. Hvorfor holder
man stadig på å brøle etter frihet? Vi har den jo! La dem ute i
Europa kjempe for den, der kan de trenge den. Her er den ingen-
ting å slåss for. Vi skryter av vår fortid som var så gjæv, som om
ikke ethvert folk på jorden kan peke tilbake på en tid da det har
glimret. Men hva nytter det at vi vifter med de rustne seierstegn
fra de gamle fedres tid. Gjør du en løvedåd fordi om du vifter med
en løvehale? Forresten, hva monner det om vi fortaper oss i min-
nene, no gjelder det at vi kan gjøre noe selv.

Men det er jo nettopp det vi gjør, påstår skrålhalsene, vi bygger
et selvstendig Norge, et norsk Norge. Vekk med det fremmede, med
tysk og dansk. Her skal være karantene, det fremmede skal stenges
ute.  Skal dette være så trygt? spør dikteren. Ja trygt på samme
vis som det er trygt for fuglen å være i bur. Men hva vinner vi
på å være oss selv nok og stenge oss inne? Har ikke naturen selv

vist oss hva som er best?

Dikteren viser hva han mener med noen eksempler. Se utover
hagen med bisvermen. Holder den seg til hagen alene? Nei,
biene flyger ut, de suger av alle blomster, de spør ikke om blom-
stene står inmnenfor gjerdet eller ei. Og når honningen er ferdig,
hvem kan da se hva som er fra hagen og hva som er fra marken.

Og se på epletreet, det bærer små sure epler, der det står i

XV


XVI

den magre jord. Men ta en podekvist og sett mellom greinene,
da våkner stammens hemmelige krefter og treet bærer god frukt.
La oss stå på heimlig grunn, men ikke være redd for det frem-
mede. Vi skal nytte det som bien nytter markens honning, og det
ville epletre nytter podekvisten fra de varme land. Er folk blir
først sterkt når det bruker de krefter det eier, og ikke er for stolt
til å låne den kraft som det savner. Først da kan ny tid bli til grotid.

Men, sier dikteren, kanskje noen vil påtale at jeg bare finner
feil her heime? Er her ikke noe å glede seg over i Norge? Å jo da,
næringslivet florerer, Stortinget hevder seg, Kongsberg sølvverk går
bra og trelasten er framleis en stor utførselsvare. Og vårt penge-
vesen er endelig i orden. Jeg vet nok at vinteren gir herlig føre, og
at det er godt for tømmeret. Jeg vet at vi har fisk og matvarer.
Men her er nød likevel. Og her er lurvet og rått, slagsmål og ikke
kamp. Her er ingen skjønnhet, her er kaldt, her er ikke til å holde
ut for den som har sans for det edle og det skjønne, det er som
3 være lenket til det nakne fjell. Mer enn en har også revet seg løs,
men først når verden der ute taler om hans storhet, først da begyn-
ner man å skatte ham her heime.

Men en gang vil alt bli annerledes. Her er spirende kraft i
vårt Norge. Men dagen er ikke kommet, natten er ikke forbi. Vi
har demring og slekten ligger halvt i blunde Men den tid skal
komme, da folket vil bli helt våkent, kraften skal utfolde seg og
Norge blir igjen det landet engang var på land, på bølge og i
folkerang.

Norges Demring var en djerv manns tale  et innslag i striden
som ifølge hele sin tendens måtte virke i høy grad eggende på de
stridslystne i begge leire. Den såkalte Demringsfeide ble følgen, og


Welhaven fikk nok merke fullt ut at han hadde stukket hånden
i et vepsebol. Han ble kalt landsforræder og Demringen ble karak-
terisert som et nidskrift mot hele nasjonen. Aldri har det i Norge,
hverken før eller siden, vært et slikt raseri over en bok. På flere
steder ble den brent 17. mai, og etter hva Welhaven selv har for-
talt, hadde man lagt skumle planer om å overfalle og mishandle
ham på selve frihetsdagen. (Så tidlig som i februar 1835 så Wel-
haven seg nødsaget til å rykke ut med en erklæring om sitt verk på
grunn av de trakasserier som han alt da hadde vært utsatt for. Er-
klæringen bærer tittelen Til mine venner og fiender og er tatt med
i nærværende utgave av Demringen.)

Leser man verket i dag kan man ikke annet enn undre seg over
denne voldsomme fordømmelse. Men de som dengang stod i den
motsatte leir, og det var de fleste, de overså helt det positive inn-
slag som hans hellige og oppriktige harme vitnet om. De merket
ikke den gripende kjensle av sår fedrelandskjærlighet som gikk som
en understrøm gjennom hele verket. Dikteren hadde skrevet det med
sitt hjerteblodt Dikterens venner forsøkte å holde fram det sunne
og berettigede i hans syn og i bedømmelsen av forholdene, men de
talte for døve ører. Det var framleis skriket som dominerte og
lidenskapene raste som en orkan. Welhaven hadde vært ute i hardt
vær før, men dette var dog det verste. Han reiste til København
men striden raste like godt for det, og høsten etter, da han kom
heim igjen, ble han forfulgt med steinkast gjennom gatene.

Vi kan fordømme denslags, men samstundes forstår vi også har-
men som diktet kalte fram, da mye av det positive i norskhets-
partiets syn  ja vi kan vel nesten si alt sammen var som en lukket
bok for Welhaven og hans flokk. Men under enhver omstendighet må

en beundre det mot Welhaven viste ved å utgi diktet, og man kan

XV II


XVIII

forstå at kampen var ham en hjertesak. I et brev til svogeren,
Michael Sars, skriver han således at «Kampen er meg ett med
mitt liv».

Striden mellom de to partier bølget videre, og i 1838 kom kam-
pens siste og mest voldsomme spontane utbrudd med det bekjente
teaterslag ved innvielsen av det nye teater på Bankplassen. Under
oppførelsen av Wergelands skuespill «Campbellene» foranstaltet
Intelligenspartiets spisser som satt i parkett en voldsom pipekonsert.
Dette førte imidlertid til at Wergelands tilhengere, som for de flestes
vedkommende var i parterre, plutselig styrtet inn i parkett og startet
et regulært slagsmål der både stokker og knyttnever var i bruk.
Og episoden endte med at medlemmene av Welhavens parti ble
kastet ut.

Etter dette begynte striden å stilne av. Den hadde vært hard
og satte dype merker etter seg. De to partier hadde hatt et vidt for-
skjellig syn på det som vilde tjene til fedrelandets beste  enten å
vedlikeholde forbindelsen med det danske åndsliv eller å hevde en
egen norsk kultur fri for dansk påvirkning. Men trass i all bitterhet
var dog begge partier blitt ledet av kjærligheten til fedrelandet.
Striden fikk sin betydning ved at den renset luften og klarnet
begrepene, idet den på den ene side fjernet overdrivelser og alt det
usunne ved den patriotisme som hadde preget Wergelands parti,
mens den på den annen side dempet den tilbøyelighet som fantes
hos motparten til å undervurdere det gode i denne patriotisme.

Det var blitt grotid med «morgen over folkets krefter».







— m
F Cøt.)
⁶n.g
"m > ¹ -n
-” "  lc6E
[€— n ø.
T- qq


NORGES
DEMRING




Night wanes,  the vapours round
the mountains curld,





W




g Nf0⁶, M



⁶ gg
¹¹1Ég"⁷


#---START---#
Mens Norge slumrer i sitt sølvgrå panser,
og selv dets åndedrett i luften fryser,
og hele folket går i lodne kyser,
og vann og blod forkjøler seg og stanser;
mens gleden kun med granbar seg bekranser,
og talglys er så godt som alt som lyser,
og brystet selv i ulvepelsen gyser,
og man er lam på tre å fire sanser,
i denne nød man griper stimulanser,
så livet ei skal slokne i det indre:
man drikker punsj, forlover seg og danser.
Jeg har i sneen laget noen skanser,
en hadrianisk vaktmur i det mindre;
her leker jeg med litterære lanser.

Med issen blottet under polens netter,
med brystet hevet under bølgens slag,
med trefold skumring mot den korte dag,
står Norges klippe mellom vrede jetter.
Og hvor den tause vandrer foten setter
han skuer kraften, hører kampens brak;
hist slår lavinen skogens vern i kvak,
her raser elven mot de stille sletter.

Og ser du Norge fra det ville hav
hvor stormens velde seg mot fjellet kaster,
da tykkes landet deg et kjempevrak;
se, skroget sortner fra sin bølgegrav,
se, alpens topper står som brutte master,
der skyen svever som et sørgeflagg.

blusser evig fram av landets skjød
med tusenfryd for vinternattens nød,
med skjønnhets rosenblad for kampens skrammer.
Her hvelver lunden deg et duftfylt kammer,
der klippen dirrer under fossens størt,
her henger frukten svulmende og rød,
mens breens jotun med sitt isskjold brammer.

Og denne blussen, denne milde kraft,
som knytter Sydens vår til vintrens sone,
er Norges adelskap og rette glans.
Den edle styrke kjemper for en krans,
og seiren lønner ham ved skjønnhets trone
der blomster slynger seg om lansens skaft.

M skal blott jorden sprenge isens skranker,
skal moderbrystet ene slå med varme,
mens kulden leirer seg ved folkets barm,
og overskyer sønneflokkens tanker?
Skal ånden ei slå ut med vårens ranker
og dele seiren over mørkets harme?
Har da naturens gaverike arm
kun fisk og jern og slaktekveg og planker?

Og skal den norske stammes verd og heder
kun søkes hist og her langs fjellets sider,
der kraft og uskyld bygger mellom fårene?
Nei, dette er en skatt fra bedre tider,
en rest av sagatidens stolte seder,
en edel rust som holder seg med årene.

Hvor yndets fargeskjær for øyet luer
og kraftens skygning blander seg deri,
og begges liv i frydfull harmoni
går opp i klang og duft mot himlens buer,
der alle makter som med redsler truer,
må tape seg i vårens sympati
hvor finnes her det sære kogleri,
som binder ånden til de lave tuer?

Er mannens hjerte ei det tryllebeger,
der jord og himmel med fornyet prakt
skal blande seg i rene fantasier?
Hvor gror det hell som styrker eller kveger,
når kampen ei kan lutre seg til takt,
og hvilen ei til stille melodier?


Hvem føler ei at det som her beklages,
det som gjør tankelivet armt og smått,
er at vi nyter fenomenet rått,
at stoffet slukes der det kun bør smakes? —
Vi spiser ugress som fra akren tages
og brukes opp til dagens nødtørft blott,
vi likner ødsleren som lever flott
for siden dobbelt av sin sult å plages.

Men ånden lever kun i fortsatt skapen,
og stoffet er det ubekvemme givne,
der funken skjuler seg for hopens øye.
Vi ser i stoffet enno kun det drøye,
og derfor må vårt Norges krefter stivne
i åndsdefekter som i verdslig tapen.

fjellet vinker med de høye tinder,
men ingen dit på vingehesten rider
å skue vidt om land hva tiden lider,
og løfte nuet mellom kraftens minner!
Og intet vingeslag når solen rinner,
kun tåkedotter som langs åsen glider,
og klager over byrdefulle tider,
men ingen aftensang når dagen svinner!

Og bleke luer selv i visdoms haller
der åndens kamp for matrielle goder
må drive plogen i de golde furer!
Se, rundt om helligdommens snevre murer
fram velter glemsels sørgelige floder,
og laurens edle frø i dypet faller.

På landet svetter man av alle porer
og søker utveg til de høye skatter,
til pynt for konen og en bylært datter,
når mannen er av bygdens matadorer.
I byen pøbel og nobless seg morer
når pennekiv og døgnkronikkers latter
har flikket sammen nye par rabatter
med gammel vanses slitte rokkelorer.
Når stundom man et større røre sporer
har himlen sendt oss sterke meteorer
som kolera, en avbrent by med mer.

Men etter skrekken seg fra hjertet lister
det stille lengselssukk når synet brister:
«Hvor her er flaut!  Om bare det kom fler!»
hovedstaden kjemper småstadsnykker
med residensens seder og manrer,
men her, terrenget partene sjenerer:
de faller begge to i mange stykker;
og tross den megen nutidskløkt man trykker,
tross all den frihet som man proklamerer
er dog den ånd som egentlig regjerer
en puddersky fra fedrenes parykker.

Og på vårt unge nasjonalteater
vi hører ånden sukke under krampe:
«Skal kunsten være eller ikke være?» 
Orkestret sover og parterret tramper,
på scenen står en Haupt- und Staats-affære
med norske greier, danske tinnsoldater.

En halvdød hval, som gisper matt på land,
og lytter hjelpeløs til bølgebraket,
et kaperskip som er blitt slått og taget,
er billedet av stakkars Kristiansand.
Dog flyger enno til den mørke strand
en kvestet seilerflokk, av stormen jaget,
og byen lever kristelig av vraket
og takker himlen og det salte vann.

Men stiftets engel flyr fra dette fengsel,
ham vinker Arendal med laurbærblader,
med all sin ferske glans i svart på hvitt.
Her har dog tanken en slags takt, en lengsel,
og i et jevnt poetisk mareritt
en drøm om vingehestens gallopader.

B. golde gror et lite Eden,
der Bergen skinner søndagskledd og nett,
og mengden myldrer på den grønne plett
mens alle tanker flyger ut på reden.
Her spør man ei om kulden eller heten,
og ei om åndsbedrift og folkets rett,
her bryst og hode er et regnebrett,
her gjelder fisk foroven og forneden.

Se, byen har en grunnforstandig mine,
dens liv er evig bundet til trafikken;
men den er selvgod, hanseatisk stiv.
For skjønne kunster er det dog en pine
å leve her anstendig etter skikken
og i museet selv et pakkbodliv.

Trondheim trumfer man de andre steder
med kjernenorskhet som mot himlen klyver:
en dukke-Olav som sin velde lyver
bak Olavsskrinets ødelagte bretter.
Du bolde trønder med de norske seder,
hvor har du vingene hvormed du flyver,
hvor er den skatt, hvor finnes her den styver
hvormed du grunde vil din trønder-heder?

Er det ditt lærde selskap til eksempel,
den gamle ko, som enno ei har melket,
som no står blind og lam blant støv og skimmel?
Mon det er hint vandaliserte tempel
som helter hvelvet til en marmorhimmel,
som svensken plyndret og som du har kalket?

når ånden her er bundet til det lave,
og hver av dem er egentlig en  mage
Da kan man spare ladestedsrevyer.
Og hvis no himlen sendte mannaskyer,
da vilde folket honningkaker lage,
og staten fikk av denne gudegave
måskje litt flere tollbodsrevenyer.

Med dette dyrkes ei de golde egne. 
Det blir dog neppe noen frodig hage
når bare dugg og regnet jorden fukter.
Hegn marken inn med flotte gjerdestaver
og dann deg store anlegg alle vegne
et livfullt hele gir kun blomst og frukter.

og voktet det da landets nød var bitter,
og lykken smilte til det skjønne gitter
og drev demonen fra sitt klippesæte.
Men innenfor er ingen riktig glede;
det heles liv seg i detaljer splitter,
og ingen ordkunst, intet broket flitter,
kan knytte bruddet med en varig kjede.

Men det man ikke vant ved lykkens terning,
det livets liv, den produktive evne,
som fordrer kraften av de spredte deler,
det åndens taktslag i den minste gjerning,
som går som nerve i det store hele,
kan ene fylle samfunnslivets revne.

Hva Norges manndom tapte under dvalen
da landets hjerte slo på fremmed bunn,
og løven temtes til en puddelhund,
og fikk sin grøt og logret pent med halen;
den blomst og frukt som visnet der i dalen,
den rot som tørket bort på klippegrunn,
kan ei erstattes av en plantet lund,
og aller minst av døgntrompeters pralen.

Men demringen i helteættens sinn,
der hvert et bilde halvt i drømme raver,
den hele lamhet i vår dåd og tale,
og kraftens ledighet blant jordens gaver,
og skrytepavens latterlige vind,
er mørke spor av fedrelandets dvale.

Hvem minnes ei, det var en skyfull vår
da slekten våknet mens den dypest blundet
og frihets diamant ble nesten funnet,
og tvangen knustes som et potteskår?
Og skjønt no folket stod med kranset hår
var dog dets tankegang konfus begrunnet,
og styrken var av nattekulde bundet,
og landet egentlig en ødegård.

Men staters årskrets har et langsomt løp,
og enno er ei våren lagt tilbake,
og mang en spire gjemmer jordens skjød,
og framleis hviler blomst i knoppens svøp
og føler trykket av de kalde dager
da solens første glimt i skyen brøt.

når no våren tykkes deg for gold,
og alt er lunkenhet hvor enn du skuer,
og himlen selv med vinterskyer truer,
mens lysets frøkorn lover mange fold,
da peker klippens fé mot hedenold,
og du ser gylne harper, kvasse buer,
og kloke hoder, klare hjerteluer
i bjørnebringer under kobberskjold.

Men Norge freder dog sin kjempes ben,
og bærer skjoldets drabelige merke,
som engang voktet ble av heltesverd,
og over haugen står den gamle sten
der sagnet svever som en sangglad lerke
med morgenlysning på de dunkle fjær.

i glansen som i anehallen brenner
kan ei fortapes, er en hellig arv,
som faller renterik til folkets tarv
når det kan heve den med voksne hender.
Og hver gang hallen sine funker sender
til åndens virke og til plog og harv,
gror atter helteoldets faste marg
i klare hjerner og i sterke lender.

Og derfor flyver med sitt varselsord
den høye saga over fjell og fjord,
og folket undres ved den sære klang:
«Din hjemstavn, bonde, er en hellig jord.
Hva Norge var, det må det engang vorde
på land, på bølge og i folkerang!

Men det er tid å skifte melodi
mitt blikk så framtids gylne frukter gløde,
og glemte lykkelig sitt stevnemøte
med nutids pral og smålig knusleri.
Her skuer jeg en helt igjengrodd sti
der neslen hever seg til dyreføde,
der lodne fauner i basuner støter,
og dunkle masker lister seg forbi.

Her høres mang en gang en velment lire,
men svermens bråk ifra dens tone klinger,
og dens begeistring er et fromt bedrag.
Et usselt stevne for en lansesvinger!
Her kryper fienden på alle fire
og har kun nerver for et kølleslag.

en denne ville, tankeløse hær
har dog en listig talismann som maner
fra ridderlivets ærefulle baner
til småkårslivet mangt et brukbart sverd.
Det er ei kasteskyts og ei gevær,
ei heller kvasse, blanke partisaner —
men kun et fillerov fra lysets faner,
hvormed den smykker sine rustne spær!

Og når en streber ser de norske farger:
det hvite, røde og det høye blå,
da får han straks en overjordisk gysning:
«I disse farger bor all verdens lysning,
og her er vingeprakt til alle larver,
for disse farger vil et slag vi slå.»

Symbolets en halvblind fatter
og følger strømmen i en banet retning
og holder fast ved den konkrete setning:
Å velge luer og forkaste hatter!
Men kan du heve opp de skjulte skatter
og tyde ånden i konturens fletning
og binde sfinksen med en åndfull gjetning
og aldri stå og svimle i det bratte?

Og uten denne kunst, hva er din kjekkhet,
hva er din frihet*? Kun et ekkos klang;
og all din ordkunst? A. B. C.-sentenser;
og ingen fiende ditt våpen enser,
og vil du enda bruke sverd og stang,
da har ditt mot forvandlet seg til frekkhet.

Et hurrarop, en dram, om ikke annet,
kan i en fart få blodet til å stige,
og bringe tanken til det lysblå rike,
der man kan se med ørneblikk på landet.
Men skyen kommer, dunkelgrå og vannet,
slår om den lille sine våte fliker
og jevnet ut i den slags himmelriker
går ånden ned med rusk og regn i sandet.

Så lite gjelder rett og slett ekstase,
så lite kan den kjempe for sin plass,
og aldri fatter den sin egen streben.
Men når den bruker pennen eller leppen,
da jubler mengden ved den gale sats;
for den har selv et anlegg for å rase.

Se, når begeistring seg i brystet rører,
er den en kime først hvis vekst er sen;
der den må kjempe mellom myr og sten
mot mang en tåke som dens himmel slører!
Når no dens kamp den fram til klarhet fører,
og den kan tre foruten frykt og mén
i dagen fram, i form og tone ren,
da er den tapt for mengdens blikk og ører.

Her har ei sansen noen lyst og hvile,
når den ei fatte kan det heles liv;
her finnes ingen obligate kunster.
Skal en filister gråte eller smile,
da må han vekkes ved et rapp, et kiv,
for alt er bare skyggespill og dunster.

kal følelsen mens den i brystet gjærer,
mens enno den må kjempe for sin flukt,
forsere seg til ytelse av frukt,
da fødes store eller små kimærer.
La frukten være druer eller pærer,
det blir tross alt et mangelfullt produkt;
da overdreven, unaturlig tukt
kan bare gi forstening eller blærer.

Den indre nød forkynner seg i verket,
det lettest grepne trenger fram og bjeffer,
og her er mengden på sin rette grunn.
Hvor mangen stymper tror ei han har merket
at Afrodites ideal man treffer
med store øyne og en knepen munn?

er roper vel en del forrykte hoder:
Og er ei ettertankens dype sne
og hjertets flammer rene antipoder?»
Hva er vel høyt, og hva er falske noter?
Man ofte fikk det gjøglespill å se:
begeistring for en latterlig idé
som smugles inn ved feilgrep eller moter?

Hvem nevner vel det høyeste i livet,
som ei må tenke på en vunnet kamp,
et gjennombrudd av tåkenes forsenkning?
Først her ble frihet åndevingen gitt,
her fødes flammer uten kvalm og damp
mens hjertet banker gjennom åndens tenkning.

Nm meg et hellig mål for mannens higen
som ei ble skjendet eller endevendt
i svermeriets tankeløse prent,
i selvbedraget ved ikarisk stigen!
Men her skal alle stryke løs på gigen,
og her vil alle holde vingen spent
og mene at det lysende moment
kan dekke deres vaklen eller viken.

Når himlen tenner dagen med sin flamme
slår den en seer med forsterket ild.
Han fatter den med klarhet eller tier.
Men spurveflokken våkner i det samme,
og no har selv Mefisto vunnet spill.
No er han viss på grelle parodier.

det løste ildstoff tenner nye fakler,
den store mengde næres ved mirakler,
den øser fritt av bøker og av gryter.
«Opplysning, frihet, fedreland!» så lyder
det høye rop fra hedersmenn og stakler.
Blant gnister står de gamle tabernakler.
Det er forbi med rituelle dyder.

Men hist, hvor folkeropet veldigst klinger
går åndens lynglimt i de dype drønn.
Det er et vær med mening og med handling.
Det reises enno mur ved mur som tvinger
den unge Føniks til en flukt i lønn,
der den vil vise verden sin forvandling.

Norge har vi lykken på det rene.
Her er et liv som i det vide rom,
og ingen store ting å kives om,
og ingen handling på den hele scene.
La ånden våkne først blant klippens stener,
der egnen ligger gledesløs og tom.
Den kan ei stenges her av noen bom,
her flettes intet bur av skogens grener.

Den ytre tvang er splittet ad ved loven,
og redet henger luftig i det høye.
I gode fugle, vingene proberer!
Det er et skrik, en streiffen om i skogen.
Men vingen vokser innenfra med møye,
mens nebbet stikker fram og skvadronerer.

vem venter her å finne øyet vakt
for livsprinsippet, for den indre kilde
der åndens frihet veller klar og stille,
skjult for hver voldsmanns speiderblikk og makt!
Men praktisk frihet er med hin i pakt,
og uten hin i sitt begrep en grille,
en dukke som vi daglig ser å spille
snart i Marats, snart i Tom Paynes drakt.

Hvor lett å skjule under dette rop
hva leppen ellers stammer når den sier:
En gunst av nuet, et elendig håp!

Hvor lett å flette kranser i sitt hår
i borgelige, fredelige kriger
der det er hurra nok, men ingen sår!

øk da ei frihet i den ytre norm,
der indre lenker holder deg i klemme
og bringer deg blant annet til å glemme
at der må liv i denne døde form,
et liv som holder seg mot bjørn og orm,
som nok kan juble høyt med stormens stemme,
men og forstår med rolighet å temme
det sterke anfall av en riktig storm.

Og søk ei frihet hos en tåket skare;
dens kraft er bare lamme attentater,
og dens begeistring er en slitt fanfare,
der lykken er med larm og støy forbi,
og dorskhet griper alle kamerater
på bunnen av et øllet svermeri.

en denne jubel, blod
hvor henter de sitt støttepunkt, sin næring?
Fra skummet av pariserfolkets gjæring,
fra jubelrop og til polakkens mot?
De lette spirer av en kraftig rot,
de gav oss dog en kummerlig belæring!
Vi har en folkefest som dør av tæring,
parterre-hyldest i en fjelebod!

Å gå for friheten i kampens larm —
Hvor skjønt! Men her kan kampen deg besjele
og legge flammer til din egen ild.
Men det skal andre sjelekrefter til
i fredens ro ved alteret å dvele
med klarnet blikk og luer i sin barm.

Betrakt det første beste manifest
fra våre gjæve frihetsrigorister,
der man vil kontrollere en minister,
og granske hvor en foged får sin rest.
Her skildres despotismen som en pest,
mot Don Migueler er man ytterst bister
og sender ut til lysets antikrister
et alvorsord, en tordnende protest.

En kraftig røst hos tyrken eller paven,
en klosset klingklang mellom Thules folk
der barnet ramser opp en skokk tirader.
Men hopen skynder seg med ekeblader
til frihets talsmann, til nasjonens tolk
M og fletter løvet omkring narrestaven.

er kvintessensen av de bitre drammer,
som slokke skal vår åndelige jammer:
vårt djerve språk, vår kløkt i politikk.
Den gav oss etter andre landes skikk
et par massive, rommelige rammer
og der man lett kan skjelne to slags stammer:
Servile folk og de som holder skikk.

De menn som sitter i den høyre ramme
de tenker fritt og sverger når de vil
at tyranni og vold skal styrte sammen.
Til venstre høres der et Ja og Amen!
Men man er kjed av den slags apespill,
og tenk; man tror engang blir begge tamme.

er brakte frihet det som minst man venter:
Sensur, men på en lett håndterlig måte.
For løst og fast, det tørre med det våte
vurderes med de samme instrumenter.
Og om dau høvler, hamrer eller prenter,
og om du løser alkjemiens gåte,
ditt verk er spilt og domfelt uten nåde
hvis du ei først et hurra-ry deg henter.

Og har du en av skrikerkoret såret,
da har du krig med hele kompaniet.
Tør du vel møte denne slags dravat?
Entusiasmen trekker deg ved håret:
«En rojalist, en venn av despotiet!
Opp frie nordmenn, frelser Eders stat!»

plumpe rop fra tølperen og tåpen
skal fedrelandets stemme åpenbares;
Og fedres kraft skal hevdes og bevares
i trivielle råheter fra hopen.
Du kanskje ler av hele flokkens ropen
og tror at her kan dine krefter spares —
det er for sent! For marken må forsvares
og rusten gnides av de gode våpen.

Det er for sent å nekte eller dølge
hva fornem taushet brakte for et gode,
den seir det travle hylekor har vunnet.
Selv bedre menn vi ser med strømmen følge
skjønt denne norskhet gjør dem flau til mote,
for skriket dominerer oss i grunnen.

å er din mening på de mange tunger,
mitt fedreland, du skjønneste blant navner!
En smule stormvind i de trygge havner,
en lettelse for svirebrødres lunger,
et kvad der egoistens stemme runger
hver gang sin egen kontrafei han favner,
det hese uværsskrik fra fjellets ravner,
et evig hungerskrik fra ravneunger,

en harpelyd der brystet eier strenger.
som løser skjebnens grelle dissonanser
og hever mannen over egen smerte,
hans blikk som lynglimt gjennom mulmet trenger,
hans verge trylles om til tusen lanser,
et sekels livsstrøm banker i hans hjerte.

r det da nok at tungen din kan prale
i åndløs hovmod med en lyd, et navn?
Gjør du en løvedåd, en skjoldvakts gavn
fordi du dasker med en løvehale?
Kan klippens fé ei til ditt hjerte dale,
har du ei hvilt deg i den høyes favn
og der delt hennes sorg og hennes savn,
da er din jubel en forvirret tale.

Å gå idéens nakenhet på klingen
og pynte den med stas som du må borge,
og så la Karlsvogn eller nordlys tindre;
men dette rører og begeistrer ingen!
Vil du med varme skildre gamle Norge,
må først et bilde leve i ditt indre.

Hva høres ei av skryt fra klippemuren
om Norges odelsmenn og frihets lykke.
Man tror det gjelder her å kunne trykke
jo mere vind dess bedre gjennom luren.
Skal Norges storhet prises i naturen,
da maies klippen ut med broket smykke,
det trumfes fram et Niirenbergerstykke
med fargeklatter utenfor figuren.

Skal denne tomhet deg med kraft besjele,
kan disse lurstøt, disse rå gestalter
ditt hjerte gripe, trylle dine sanser?
Se, hopen henrykt om sin gullkalv danser,
de fordrer kun en dukke og et alter
og formler når de jubler eller kneler!

uten kraft og uten mandig tanke
vil mengden stirre på de sterke fjell
og kro seg av et ubegrenset velde
hver gang den sitter der og rider ranke.
Den ser ei skyggene som taus vil vanke
der dvergeflokken ringler med sin bjelle.
De gjæve helter kunde jetter felle,
for dem var fjellet en turneringsskranke.

Vi skilter med de rustede trofer,
vi skilter med vår jord og med vår himmel,
vi pukker på en kraft hvorav vi kues.
Og fra vår vinterlige klippestrimmel
den halve verden tappert vi «bebæer»
og lager vind når helst vi burde blues.

Vi føler ei med hjertekraft i barmen
ved denne grove nasjonale bram
en minnelse av vemod og av skam,
en vammelhet som griper ham i larmen?
Et surrogat er jubelen og varmen,
et villhetssurrogat der man er tam,
en søndagsrus der man er hverdagslam
med vann i hodet og med tre i armen.

For jubles skal det, folkets røst skal høres,
den frie nordmann må sin tid forstå
og ruste seg til kommende attakker.
Men da man no har møye med å rørses,
så tar man dyktig inn å svette på
«For kjempers fødeland», for «Sne og bakker».

at de et rykte har til lands og vanns,
om ei for egen tid, for deres fedres.
Men denne glans er bare lånte fjæres.
No gjelder det å vinne selv en krans,
å stille rolig for den indre sans
det som må vekkes, skapes og forbedres.

For hvilket land har ei en fordums ære,
et lyspunkt midt i folkehavets strøm,
der det har blomstret, hersket eller truet?
Se, det er minner, strålende og kjære,
men intet bilde i den store drøm
erstatter oss fortapelsen i nuet.

Her kommer en av norskhetens forfektere
og roper: «Holdt! Hvem taler om fortapelse!
Just no arbeider vi på Norges skapelse
jeg og de andre folkesakens vektere.
Men derfor er vi stadige fornektere
av alt som kan se ut som etterapelse,
av en og annens skjendige forgapelse
i fremmed kløkt, og det som ei er ektere.

Den sanne kraft bor kun i Norges klipper,
selvstendighet skal være all vår trakten,
en bom for tyske, danske disipliner!
Og bare norske meninger og miner,
med stoffet norsk i sjelen og i drakten
og norske nymfer i de norske kipper!

Det som er lettkjøpt her, er lett å gjette.
Vi lar det hvile uten all protest.
Med hver en sats i dette manifest
har neppe noen lyst å gå i rette.
Men det som gir oss høve til å trette
skjønt Gud skal vite, taushet har det best
det er tendensen i den norske blest,
den åndens karantene man vil sette.

Man sier ofte saken den er klar,
det hele er et latterlig projekt,
her må protesten skamme seg og vike. . .
Kritikken, kjære, har et vidstrakt rike,
den bruker ikke alltid hårfin vekt.

Her er den bare skremmende og vår.
Titt dårskap er en lett efemeride.
en døgnflue som morer seg og dør
men under mørkets hemmelige slør
har den sin yngel stille lagt til side.
Familien våkner, flagrer om så vide,
og skyter ned på mangt et luftig rør.
No merker man, man har sett dyret før.
Til slutning må man snyltegjesten like.

Derfor bør dyret ryddes ut i tide,
om det er flyktig, lite eller stort,
om det er nokså nydelig å se til.
Det nytter ei å gruble eller stride
når fluesvermen farger himlen sort.
Da er det tid å legge akk og ve til.

fo ⁶) pndehe s ro ⁷ft fjerner,
⁸⁸ er mantdøde fiksidders rov,
og trærne ser man ei for bare skog,
man knuser nøttene med skall og kjerner.
En patriot forteller at han verner
om landets kraft når bare han er grov,
og vraker åndens nektar med en lov
av tankefinkel fra de tomme hjerner.

Hva gir ham mot til denne slags håndtering,
til denne rutten med elendig för,
hva skaffer øre til hans tomme ord?
Først fluesmekkers mangel i vårt nord,
så fluenes og skruenes formering
i donranudisk-bremenfeldske hoder.

Selvstendig, roper man, «skal Norge være.
Til dette mål vår karantene sikter,
og hva du tenker, taler eller dikter,
skal spire fram av denne norskhetslære!»
Vet I da ei, I støtter for vår ære,
at bare gjennom stadige konflikter
kan kraften skjerpes til den aldri svikter
i døgnets larm, som i den høye sfære

At ei selvstendighetens ros kan vinnes
fordi man sitter berget bak en mur,
der intet sverd og ingen kule rammer,
så litt som skogens fugl hvis vinge bindes
til sikkerheten i et snevert bur
kan rose seg som herre i sitt kammer?

setter Norge høyt blant jordens riker
men hør, hva er dets heder og dets makt
når det må sikres ved en ammevakt
som svake barn og uerfarne piker?
Og den selvstendighet hvortil man higer,
hvor grunnes den når grenseløst forsagt
man finner landets innerste for svakt
til stoff hvormed kulturen oss beriker.

Man frykter at de utenlandske ånder
skal merke oss med utenlandske stempler
og slette ut vår norske karakter.
Men dette er  hva Gud og hvermann ser
en angst som når i drømme man seg vånder
jeg vil belyse saken med eksempler.

Her er en hage med diverse planter.
Og mellom dem en kube opp seg hever.
Men hagen er den travle bi for snever,
og flokken flyr til alle verdens kanter.
Til egnens roser, liljer, amaranter,
og mens den stadig mellom blomster svever,
den henter duggen som i kalken bever:
safirer og rubiner, diamanter!

Men når det brune nektarstoff er vunnet
og kaken nydelig i kuben stilles
ved taflet hos den underfulle dronning,
da er det brokete med ett forsvunnet,
og hagens frukt kan ei fra markens skilles.
Det hele har forvandlet seg til honning.

nc er det livskraft nok i Norges bringe,
må landets tanker flyve ut som bier,
da kan ei fjellets jettemur dem tvinge.
Men det som søkes med den lette vinge
er verdenslivets friske melodier
som bringer hjertets gamle fantasier
og glemte strenger atter til å klinge,

Og etter farten til de fjerne lande
der nye syner oss i møte tindrer,
er hjemmets bilder blitt oss mere klare —
la tonene og fargene seg blande,
den trie livskraft må seg dog bevare,
og norske verker gå fra Norges indre.

Det står et epletre hvis gren seg fletter
i rare vinkler og i sterke bukter
som solen varmer og som regnet fukter.
Men saftene i treet seg fortetter,
og eplene er bitte små og slette.
Det er den ville skognaturs produkter,
et evig rotskudds kummerlige frukter
som hverken smaker liflig eller metter.

Men sett en podekvist blant treets grener,
en liten spire fra Hesperias hager,
da våkner stammens hemmelige krefter,
og grenen strekker smidig sine sener,
og kronen smykker seg med Iduns gaver
som du og jeg med glede griper etter.

kraft imærer driver om i blodet
hos denne norskhetens filisterkaste.
Her har man lov den søte frukt å laste,
og derfor må ei treet være podet
Tenk, det er ute med berserkermotet,
og der det finnes, er det lett å baste,
og hodene står meget mere faste
skjønt ingen bærer gryter mer på hodet.

Hva nytter det i åndsbedriftens dager
at man i lodne dyrehuder smutter
imot to verdner vaklende som sivet?
Vi kan ei løse oss fra verdenslivet,
og sådan vender kraften ei tilbake.
Den går ei mer med råhets attributter.

Man glemmer over fedrelandske griller
det som står klart igjennom alle tider,
at folkets åndsliv eier her to sider
som kun en svermer fra hverandre skiller:
Dets rot i moderjorden fast seg stiller,
der henter det sitt preg blant individer.
Men altets lysstrøm over kronen glider
og kronens løv i lysreflekser spiller.

Å holde trofast karakteren hellig
og strebe kjekt mot universets skjønnhet,
for denne rene lov hver mislyd tier.
Der disse krefter slynger seg forenet,
er man blitt trygg for livets ironier:
forskruet kraft og overdreven grønnhet.

Den står ei stille ved sirenesang,
den lar seg ei av noe vaktskip skremme.
Og om vi no forskanset oss her hjemme
vant vi da ekte norskhet i vår tvang?
Nei, fremmed frukt gror alt på Norges vang,
og fremmed visdom i vårt norske nemme.

Selv du som preker karantenens lære,
si, er da du en norsk original,
når du er ivrig, patriotisk bister?
Du gjærer med mens verden er i gjære,
du er blitt mere hoven og fatal:
en norsk kopi av fremmede kopister .

Og her er nok et overblikk på horden:
en del er virkelig blitt arg og het,
en del er bare blitt for moro med,
det hele korps er uten takt og orden.
Et halvt snes okser traver foran hjorden
og stanger om hvert gjerde og hvert le,
for alt skal nivelleres, trampes ned
til alt er felle mark og gressbunn vorden.

Og selv om vi tar bort allegorien
gir flokken oss et hverdagsfenomen;
en saftig glose straks dens hjerte rører.
I åndens dybde ligger skjult verdien,
men navnet er blitt dårene til mén,
et innbilt lys som ut i myren fører.

Jeg frykter her at en og annen leser
som ei blott fremad ser, men og tilbake,
skal møte autor med den slemme klage
at han for meget dveler ved fadeser:
«Man liker nok at nesten blir gitt neser,
man gider gjerne være med å vrake,
men her er bedre ting som blir tilbake
enn denne smule nordenvind som bleser.

Det er en overgang som meget annet,
og statens årstid selv er grunn til blesten.
Her er jo rik anledning til oppbyggelse:
Trafikkens framgang viden om i landet
og Stortinget, forfatningen forresten,
og Kongsbergs flor, finansenes betryggelse.»

Ei er jeg blind for dette ytre røre.
Jeg søker hjertet til de spredte lemmer.
Jeg kan ei samle disse brutte stemmer
mens grunnakkorden viker for mitt øre.
Jeg vet at vinteren gir herlig føre,
og dette tømmerdriften meget fremmer,
at malmen heises fra de dype gjemmer,
og det er leveveg med garn og snøre.

I dette ser jeg enno bare hånden
som griper, høkrer med hva himlen sender
og støtes fram av elementers krig.
Men uten enhet, fyrighet i ånden
og uten smidighet i travle hender
er gamle Norge blitt et sminket lik.

Og Tinget — å, jeg bøyer meg ved navnet:
et oldtids minne, en profetisk røst,
en dåp for hjertene til alvorsdyst
en sum av goder holder det omfavnet.
Men enno er det bare tegn på savnet
av visse krefter i vårt Norges bryst
som skal forene berg og dal og kyst
til ett i streben, viljen og i gagnet.

Å våke over fedrelandets lover,
å sørge for at ingenting forlises
er smukt, betryggende for folkehellet.
Men det er skjønnere med ånd å våge
å slå med Moses' tryllestav på fjellet
skjønt nytten ei kan fattes og bevises.

Sku over landet med oppmerksomt øye,
og nekt da ei at denne norskhets blest
har etterlatt en smitte, en slags pest,
tross kolera forsmedelig å døye.
Man finner folk som sykdomsgriller bøyer,
skjønt hver av dem er kraftig som en hest.
Men her er synet av en narrefest
av syke som i sunnhetsdrømmer støyer.

At scenen er en overgang er trolig,
imidlertid må kreftene forspilles
og stykket dog til slutning pipes ut.
Hvor kan da blikket være blidt og rolig
mens Norges unge morgenrøde hildes
i dette slør av tåker og av sludd?

(lg el ser vår brokete, konfuse tid
politisk snobbethet i alle land,
og overalt seg parodier blander
i tidens gode, alvorsfaulle strid.
Men intet steds er man så nær på glid
til infamien ved en lurvet bande,
som etter medhold fra en tyrepanne
og indre råhet kaster seg i splid. 

Man tåler puff, man mores ved eksesser,
man ynder selv den djerve harsellist
når det er vidd i larmen eller skosen.
Men når man sitter med en Eisenfresser
som slår i bordet, «snakker rent av posen»
da faller tiden vemmelig og trist.

Var her en kamp, en snev av våpengny,
et lite vaktbål mot korsarers flokker!
Man kunde jage dem med simple stokker
og sove til de nærmet seg på ny.
Men no har troppen ordentlig et ry
som ingen gider prøve eller rokke,
og derfor kan den hjernene forlokke
og drive vervingen i bygd og by.

Og derfor tør den dekke seg med sminke
av Herren vet hvor mange høye dyder
og blande gift og øve list og vold.
Og se, no priser man den verste sinke
og æretyven og den vamle skryter
som fester frihets navn til avindsskjold.

Var her, ved siden av den ville støy
en lek for andre enn for gatedrenger,
og over tåkene på myr og enger
en eller annen pent bebygget høy.
Var her hvor stemmen faller plump og drøy,
et nynn av vellyd, noen rene strenger,
og mellom fuglene hvis vinger henger
litt glede ved et vingepar som fløy.

De mange klager skulde da forsvinne,
og mang en dåre holde opp å rase,
og mang en lengsel øyne sitt asyl
og ile til den smilende oase
der det er palmer og hvor kilder rinner
og glemme øde ørkener og hyl.

en her ditt øye møter alle vegne
den blinde iver og den sløve skikk,
og åndens gleder demrer for ditt blikk
som vakre eventyr fra fjerne egne.
Om alle farger, alle luer blekner,
om alle harper, hver seraf forgikk
Ja vellt Med vekten av et døsig nikk
vår norske ro, vår fasthet vi beregner.

Vi føler kulden isne våre lemmer,
vi strekker som polyppen våre armer
når strømmen viser oss et sølvblankt skjell.
Men slik som den oss klipperiften klemmer,
vi aner dypet, hører bølgen larme,
men kan ei svømme i det klare vell.

Omsider går selv lengselen til grunne,
og man er borger, embetsmann, forpakter.
Man har så nok med skjøter og kontrakter
og skaffe brødet til familiens munne.
Og magene blir stadig mere runde,
og hjernene de går alt mere akter,
og åndens higen heter «dårefakter».
Se, dette er de grundige og sunne.

Og når det stundom svever hit fra Syden
et muntert alvekor i rytmers dans,
da skjønner man at det er mynt de krever.
Man dreier øret av og til mot lyden,
men setter skodder for den indre sans
og har i grunnen ondt av dem som svever.

Mang en ånd som slipper hopens tritt,
og mangt et hjerte der en himmel daler,
står under klippen med Prometevs' kvaler
og ser seg lenket til den rå granitt.
Og mang en genius har lenken slitt,
men først når Sydens vår hans hjemve svaler,
og først når verden om hans storhet taler,
får den forviste en slags norsk kreditt.

Vi må til verdens lys vår stråle skatte,
skjønt her er tåket luft og halvklar tid
og alle spirers hjerteblade matte.
Men savnet selv kan vi ei enno fatte,
vi skryter først når glansen rekker hit
med dette tap som intet kan erstatte.

ert åndens barn som gir en lyd, et mukk,
er alt i fødselen forknytt og knekket,
og basuneret ut og svertet, gjekket,
det svake nor er likefullt kaputt.
Selv om dets stigen virkelig er smukk,
det må dog ned igjen med vingen stekket
for i en samp og mellom paddekvekket
dra ubegrått sitt aller siste sukk.

Men det som kryper langs den slagne veg,
og det som mere velter seg enn faller,
se, dette vet å holde seg i live.
For her har hopen just sin gylne alder,
og derfor lar den seg som skatt beskrive
ved synet av sitt eget kontrafei.

g dels i alvor, dels når man er kjed
man spør hverandre kanskje av og til
hvorfor da intet riktig trives vil
i våre åndelige blomsterbed,
mens alskens frø som gror litt lenger nede
der luften ei er meget mere mild
kan bære frukter, og gi fargespill,
og drive i det vide og det brede?

Man undres over at vår statsforfatning
som jo skal skjenke oss fornyet liv
ei vekker sansen for sublime gleder.
Man har da følelse for folkets heder,
man savner nok i blant litt tidsfordriv,
og politikk er hele vår erstatning!

Hva jorden som fi sin beste pryd:
den trylleverden av dens smil og tårer
som vekker jubel, eller salig sårer
i rene kvad, i harmoniers lyd.
Og denne strøm av vemod og av fryd
må rulle først igjennom folkets årer
før Brages visdom sine prester kårer,
før det i nord kan danne seg et syd.

En strøm der hjertenes de spredte kilder
forener seg og mot hverandre banker,
der himmelen de klare stråler tømmer
så er et folks begeistring, for den stiller
de høye bilder fram for skaldens tanker,

derfor kan ei frihetsropet vekke
det sunkne liv og skjenke ånden vinger
før det fra folkets hjerterøtter klinger
og sprenger brystets vinterlige dekke.
La individet sine armer strekke
mot drømmens fåé som strengeleken bringer
av kulde stivner dog hans bryst og finger
før han er ferdig med sin tonerekke.

For bare inne mellom blomsters duft
der engen lytter, hilser ham velkommen,
er skaldens hjem, der bygger han sin hytte.
Men der man ynder pipen eller trommen,
mens egnen trykkes av bøotisk luft,
der må en sanger tie eller flytte.

at årets rike herlighet begynner
at endelig for alvår er det vår.
Hver ånd som modig seg en bane slår
og med sin higen seg mot målet skynder
høyt over alfarvegens kjør og mynder
på folkets armer løftet, dette når.

Jeg likner folket med et kraftig tre
som virker, lever for sin blomsterskatt
i Sydens glød som nærmere ved polen.
Det samler lys ved dag og dugg ved natt,
det skjenker blomsterknoppen ly og le
og hever blomsten freidig imot solen.

Bort da med denne ynkelige list
å dekke under skrytende bravader
i tomme skrifter eller tomme gater
den norske lunkenhet og statens brist.
For skuffelsen har her en stakket frist,
man lange tider vemmes ved og hater
den grove larm, de affekterte lader
som dåret folket, ødet kraftens gnist.

Men vil man streve, vil man fremad skride,
da må man herde seg mot døgnets røst
og gripe våpen, skille seg ved rangler.
Og framfor alt må man sitt standpunkt vite,
og skue kjekt dets farer og dets mangler,
og dernest styrke seg ved håpets trøst.

når landet rammes av et øyekast,
et listig smil fra politikkens draker
er tomme ord og løyerlige saker
før folket føler seg i salen fast
og skyter sikkert, hogger djervt og kvast
og vinner kornet av sin egen aker.

Men om man loven selv ved altret vier,
det kan ei verne den mot brist og farer,
mot lumskhets renker eller veldets skaft.
Den sterkeste av alle garantier,
som evig frisk og sikker seg bevarer,
må Norge vinne ved sin egen kraft.

dette ord vil føles varmt og klart
når det som fraser engang er gått over,
når ingen pøbelhøvding lenger våger
i landets navn å plante sin standart.
Da vil det sannes og bli åpenbart
at statens frihet ingen frelse lover
før den har vakt den folkehop som sover
matt i dens skiød og tror seg vel bevart.

En leder må den bli igjennom ætten
lik ønskekvisten som får liv i hånden
og peker sikkert mot det dype vell.
At gyllen sæd kan vokse rikt på sletten,
at Norges sønn kan fryde seg i ånden
og vil tre ut fra skyggen av dets fjell.

er er et glimt av morgenrødens flamme,
la meg atter heve tåkens flor
og skimte dagen i vårt dunkle nord
og glemme billedet i nuets ramme.
For det er håp for denne stolte stamme,
som eier sønnene til Tyr og Tor,
der kraftens spirer i det indre gror
skjønt alle lemmer enno synes lamme.

Se, det er natten som med dagen kjemper
som bringer slekten denne halve blunden
der øyet åpnes, lukker seg igjen,
og vindens susen går i granelunden,
mens tåkesløret morgenrøden demper
da er det lett å sove stunden hen.

en dagen stiger, søvnen er forbi,
Den våkne hever seg mot fjellets tinder
og kaster øyet fra den steile sti.
Da dveler han med stille sympati
ved elven som i dalen sølvklar rinner.
Men snart hans blikk vil ile uten hinder
mot horisontens hele trylleri.

Det store bilde av den rike dag
forjager drømmens blendverk av hans hjerne
mens eterdrømmen bølger i hans bryst.
For der hvor blikket rekker Sjølunds kyst
og Kjølens siste bakker i det fjerne,
først der det skuer over hjemmets tak.

som no står rank og truende og frekk.
På røde val og på fregattens dekk
dens arm skal minne om normanners velde
og da skal sagaboken atter melde
det gamle heltenavn for seir og skrekk.

Det som er ord skal engang bli til dåd,
det som er taust skal finne sterke munner
i tingets saler og i templets buer.
Det som er larm skal bli til vise råd,
og visne hoder byttes om med sunne
det som er glimt skal engang bli til luer!

Ti glansen som i anehallen brenner
kan ei fortapes, er en hellig arv
som faller renterik til folkets tarv
når det kan heve den med voksne hender.
Og hver gang hallen sine funker sender
til åndens virke og til plog og harv
gror atter helteoldets faste marg
i klare hjerner og i sterke lender.

Og derfor flyver med sitt varselsord
den høye saga over fjell og fjord,
og folket undres ved den sære klang:
«Din hjemstavn, bonde, er en hellig jord.
Hva Norge var, det må det engang vorde
på land, på bølge og i folkerang.»
#---SLUTT---#


som man strides om i dag, var jeg fullt klar over alt det som jeg
vilde komme til å gå igjennom. Den sikre ro som i dag preger mitt
syn på det blinde raseri mot mitt skrift og mitt navn og som skyldes
hat og ensidighet, var jeg i besittelse av lenge før mitt mot ble satt
på prøve ved de mange voldsomme angrep.

Jeg vet så utmerket godt at det har lyktes mine fiender hist og
her å trekke mit rykte ned til deres eget lave nivå, men jeg skal
ikke et øyeblikk oppholde meg ved dette. Personlige hensyn teller
lite i denne sak, jeg føler meg overbevist om at den sak jeg kjemper
for, ikke er min egen; og når jeg no setter tingene på plass håper
jeg å kunne rydde vekk den gamle fordom som forveksler sann-
heten med de rent personlige forhold hos dem som kjemper for den.

Man bør derfor ikke undre seg over at jeg overser alle disse
smålige påstander som av anonyme reddharer blir spredd ut om
min karakter og mine personlige forhold, og at jeg behandler dem
så likegyldig som om de i virkeligheten slett ikke vilde kunne skade
meg. Hvis man tror at jeg ved å saksøke en av mine motstandere
har strebt etter å verne om mitt navn, tar man feill. Ved nærmere
å betrakte mitt hele forhold under de hyppige angrep som jeg i lenger
tid har vært utsatt for, vil man kanskje selv uten denne min er-

79


80

klæring kunne forstå at jeg her bare søker å få statuert et eksempel
som kan avskrekke den slags mennesker fra å skrive på en måte
som parodierer vår trykkefrihet og krenker den. Slike folk er likså
urettferdige som smakløse. Ingen grunner synes å virke på dem,
og den rolige holdning som fornærmede inntar, er for dem bare et
godt påskudd til ustraffet å kunne drive sitt spill.

Det er selvsagt en naturlig følge av mitt standpunkt i denne
sak at jeg ikke innlater meg i noen slags strid med de enkelte hun-
der. Den tid jeg i tilfelle vilde ha kastet bort på dette vis, har jeg
i stedet kunnet anvende til ytterligere å arbeide ut det stoff som
jeg har behandlet i Demringen. Jeg har herdet nye lanser, flettet
nye sveper, og innen kort tid vil man på ny finne meg på den
samme valplass som min genius med uimotståelig makt har drevet
meg fram til. Av dette vil mine fiender kunde lære at alle deres
kunster og hele deres raseri har vært nytteløst hvis de på dette vis
tror å kunne bringe meg ut av fatning. Og mine venner, og til dem
regner jeg alle dem som uten fordom leser mitt dikt, de vil sam-
stundes kunde se at det ikke bare kan være rett og slett en ungdom-
melig oppbrusning som har ledet meg i denne kamp.

Om jeg i Demringen har evnet å gjengi det bilde som jeg så
for meg under utformingen av selve diktet, det som her er mer
eller mindre klart uttrykt, er noe jeg selv kjenner best til. I
denne bevissthet ligger det alt en trygghet som den store masse
av skrivende og ikke-skrivende bare kan ha et svakt begrep om.
Men overbevisningen om at det nevnte bilde ikke var noen skuffelse,
er meg spesielt under de noværende forhold av en enda større viktig-
het og betydning. En kan ikke nekte for at denne despotiske pøbel-
aktighet, dette fattigslige trangsyn som man har prøvd å kue en

frimodig meningsytring med, som dessuten er framkommet i satirisk


form, det røper åndelig umyndighet, en uklarhet i oppfatningen av
de naturligste og hyppigst forekommende utslag av den høyere
sivilisasjon som virker avskrekkende.

Europas mest opplyste nasjoner har skrifter av samme tendens
som mitt, men man må gå tilbake til de mørke århundrer for å
finne maken til en så dum og fanatisk forfølgelse som den jeg for
tiden lider under. Da Tegnér hadde skrevet sitt dikt, Svea der han
med ungdommens varme og den djerveste penn rettet en anklage
mot åndssløvheten og den moralske avmakt hos sitt folk, vant han
Akademiets store gullmedalje og nasjonens aktelse og kjærlighet!

De som hittil har tvilt, kan no få syn for at uhyret er der,
og det å bekjempe det eller rett og slett å prøve krefter med det
og stoppe til dets hjelpekilder, er etter min mening det nyttigste
og hederligste en for øyeblikket kan ta seg til her i vårt fedreland.

Christiania s. februar 1835.
]. S. Welhaten.

81







t l
N
) g

g Hg$n -
BERGENS. .SCIFT

⁰g



[ Sf.







#---START---#
Så går østavinden
med et sukk igjennom linden,
og mot vesten vandrer skyen blidt,
og min lengsel følger
til de fjerne bølger
der min barndom gynget seg så titt.

Mine barndomsdage
er en bildesmykket saga,
i hvert bilde er en tone lagt.
I min drøm på fjellet
under fossevellet
har en hulder meg sin harpe rakt.

Kjenner du de svale,
mørke kirkestille dale
uten arner, uten sti og navn?
Ved de svarte elver
tårebjørker skjelver.
De har nevnt meg alle mine savn.

Har du der sett skogen
henge frodig over fjorden,
fra det lune, fargerike fjell?
Der, blant blomster nede
under trostens rede
sprang min dype sjelegledes vell.

Ved mitt Edens gjerde
er en kjempevakt på ferde:
ville jøkler splitter skyen ad.
Men i styrkens belte
om de barske helter
har en dise festet rosens blad.

Der er nakne strander
der de kjempestore hvaler lander
under torden og orkaners gny.
Der er dype bukter
der de røde frukter
gror langs bredden av din snekkes ly.

Der har Herren stillet
for din ringhet allmakts bilde,
der er orgelklang fra fjell og fjord.
Der en sangfugls toner
kveger og forsoner
deg i klippehvelvets tempelkor.

Det var godt å blunde
i de lyse, duftoppfylte lunde
der min vugge overskygget stod.
For hver kvalfull slummer,
for hver våken kummer,
er min vuggegave lægerot.

Hill deg, Norges bringe!
Under stormens vinterlige vinge
er du herdet til din jettedyst.
Men bak pansrets bue
blusser fromhets lue,
banker hjertet mot naturens lyst.
#---SLUTT---#



87















17



n y ⁶

z mnunhneETs Begen

























#---START---#
Rosenlund under Sagas hall
som gjemmer hellige minner,
med sakte rislende bølgefall
den klare Søkkvabekk rinner.

Det er en drikk så søt og sval
av dette vell å tømme,
Og Nordens menn fra fjell og dal
går dit i våkne drømme.

For elven nynner et gammelt kvad,
som bæres vidt over lande,
om æsers drott som ved bredden satt
og drakk av rislende vanne.

Mens Sagas ånd i denne drikk.
det svunne åpenbaret,
stod framtids syn for Odins blikk
av minnets glans forklaret.

Vi vandrer da til den klare strøm
i Sagas fredede rike.
Vårt Nordens lyseste framtidsdrøm
vil der av bølgene stige.

For Odins ætt har intet vell
som mere liflig kveger
enn dette håp for Nordens hell
som bor i minnets beger.

Sognefjorden på gården Slinde,
der er den stolteite bjørk å finne.

På Hydneshaug, over kjempens bein,
strekker den vidt sin kraftige grein,
og holdes i ære
og kan sin alder mot skyen bære.

Mens trær og lunder med tiden eldes,
den holder seg frisk og skal aldri felles;
for bonden sier: «Den har i arv
sin frodige vekst av en kjempes marg,
og i dens skygge
er godt å vandre og godt å bygge.»

Dens bark tør ingen rive og riste,
og ingen tør lauve og ingen tør kviste.
Hvert spirende strå, hver urt som gror
i bjørkas ly, på den hellige jord,
vil bonden spare
skjønt ljåen skal gjennom engen fare.

Når bjørkas skinnende lauv er borte,
og engen er hvit, og skyene sorte,
når bonden har brakt sin skatt under tak,
og sitter ved kveld i det benkede lag
med mat og drikke
han glemmer det fredede tre dog ikke.

Han fyller med mjød den veldige kanne
og sender et ord fra granne til granne.
De svarer ham alle med smil og med nikk
og følger ham ut med den kraftige drikk
til Hydneshaugen;
da bringer de skjenk til bjørka og draugen.

Så danner de krets og slutter seg sammen
mens mjøden blir gytt over bjørkestammen.
Da smelter snøen ved kraftens dåp,
da samler seg alle de glade rop
ved dette tegn:
«Så stå du der karsk i rot og i grein!»

Med dype trekk er i dette bilde
vårt Nordens liv for tankene stillet.
Det må ei eldes og sykne hen,
det skal fra sin rot bli besjelt igjen
og holdes i ære
og kjekt sin krone mot himlen bære!
#---SLUTT---#

#---START---#
OLAVSKILDEN
Sankt Olav har med troens styrke
lagt hånd på mangt et nakent fjell
og har kalt fram fra dypets mørke
de hemmelige kildevell.

Der ingen blomster spire vilde,
og alt var toneløst og dødt,
der risler no en Olavskilde,
og ved dens bredd ble sagnet født.

Så friskt som sagnets røst vil klinge
i hver en egn til Olavs pris,
så friskt kan og hans kilder springe
og trosse både sol og is.

I fjellets ly der stein har mæle,
og dalen åpnes for ditt blikk,
der innbyr sagnet deg å dvele
og bringer deg den klare drikk.

Og som et åndens bad som kjøler
ditt bryst i en begeistret stund,
så sval en lindring der du føler
ved denne drikk på sagnets grunn.

Og når ditt blikk på dalen faller,
der du ser bautasteinen stå
vil bildene av kraftens alder
som solglimt over egnen gå.

Fra lien lurens toner gjaller,
fra skogen suser pileregn,
og du ser Olav og hans skalder
som rider under graners hegn.

Og mens det store, fjerne minne
går opp for åndens syn på ny,
du hører Olavskilden rinne
med sakte klang i sagnets ly.
#---SLUTT---#

#---START---#
DEN SKJULTE KIRKE
som var i ødemarken gjemt.
Det stod i skogen under fjellet,
forlengst av alle sjeler glemt.

Den helligdom blant stammers vrimmel,
med dødens tomhet i sitt rom,
var skjult av lauv for lys og himmel,
og midt i fuglesangen stum.

I skogen streifet om en skytte,
han spente buen mang en gang,
mens skrik av mangt et fellet bytte
og vingeslag i lauvet klang.

Det drysset lauv, og bark fikk skrammer,
og mangen grein, den knakk med gny,
og fra de trufne hule stammer
det lød som sukk i skogens ly.

Men hør! — hva er det som kan runge
med malmens klang i granetopp?
Det er kapellets gamle tunge
som, rørt av pilen, lukkes opp.

Og skytten etter klangen iler
der kratt på slekters graver gror,
og først i kirkens hall han hviler
ved det forglemte alterbord.

No lyder gjennom tidens virke
med varsler dette sagn igjen;
for skogen gror om denne kirke,
all verdens vekst omstimler den.

Og stor er gleden over skogen,
som stiger mektig i det blå,
og pynter seg med lys fra oven
som før på helligdommen lå.

Men ett er visst og kan ei glemmes
du tidens barn, betenk det vel!
En helligdom i sjelen gjemmes
dypt inne, som bak skog og fjell.

Ja, står den dunkel, arm og øde,
forstummet mellom larm og lyst.
den har dog sæd til himmelsk grøde,
og malm som gjemmer på sin røst.


Det sendes piler mot ditt hjerte,
og vent med hvert av livets år
din harmes gny, ditt skrik av smerte
og dype sukk ved dine sår.

Det er en stakket larm i larmen,
og åndedrag som spilles kun,
mens det er skjult en krok i barmen
der livets krefter er i blund.

Men la blott pilen malmen røre
i hjertets dulgte helligdom,
da faller også i ditt øre
den røst som sagnet minner om.

Og over alle løste tunger
og over alle toners kall
har denne stemme malm som runger
og ryster selv den skjulte hall.

Men skal det styrke, skal det lindre,
da lytt mens øret opplatt er,
og søk som skytten kirkens indre
og la din tanke dvele der!

Begå ei denne helligbrøde
når pilen ved din malm har rørt
at hallen skal stå framleis øde
og kallet er forgjeves hørt.

Og Kivledal, under bergeli
var vegen til kirke jevnet;
men oppobver fjellet førte en sti,
langs bjørkelia den stevnet.

På vegen drog folket til sang og bønn,
på stien gikk bergets møyer i lønn,
og solen spilte i morgenstunden
på kirkens tak og på bjørkelunden.

Mens sangen hørtes i kirkekor,
bak lauvet satt møyene stille,
inntil Herr Peder i Sillejord
sin preken han holde vilde.

Da vandret de opp i den frie ur
og blåste en slått på horn og på lur.
Det klang så fullt gjennom lundesalen,
det klang så søtt gjennom kirken i dalen.

Hver bergehall og hver li som var
gav bevende klang tilbake,
den hele dal lå tindrende klar
i toner av lyst og klage.

Da sprang det blomster av kratt og tjørn,
da hvilte i luften den sterke ørn,
og vinden torde ei lauvet røre,
og hvert et blad var et lyttende øre.

Det var Herr Peder, den lærde prest,
han hadde så stam en tunge,
han hevet sin røst som han kunde best,
da tonene hørtes runge;

men ingen så opp og ingen gav akt,
men alle ble grepet av tonenes makt,
så vandret de ut i dagen, den klare,
Herr Peder gikk sist bak sin sokneskare.

Da stanset folket i solens glans
og stirret fortapt mot fjellet.
Med smil og tårer, med sinn og sans
de lyttet til tonevellet.

Og blomstene spredde så sterk en duft,
og ørnen hang i den klare luft;
hvert blikk var spent og hver leppe bundet
til tonenes siste klang var svunnet.

Da meldte Herr Peder sin kirkeflokk
som stod med doggete kinner:
«No har jeg manet i stein og stokk
de koglende jettekvinner.»

Men tonene fulgte sin egen veg
og folket i dalen glemte dem ei.
Fra bjelkehus og fra lundesalen
de lyder framleis i kirkedalen.
#---SLUTT---#

#---START---#
og han hørte der i elvesuset
hallingslåtten fra det dype vell.
Fossegrimen sine strenger rørte,
Skummet sprang og hvirvlet rundt dertil.
Ingen uten møllergutten hørte
hvordan elva gikk med strengespill.

Og han kunde siden med sin bue
stryke fossegrimens dans.
Aldri før i hytte og på tue
var det hørt så gjævt et spill som hans.

Aldri gikk det over golv og enger
sådan halling, som når han gav klang;
men han har vel g med sine strenger
gjort det stilt i laget mang en gang.

Og det kom det som han aldri drømte,
skjønt han gikk så tankefull,
brev og bud til ham fra den berømte,
vidt bereiste mester Ole Bull.

Han som torde selv ved kongetroner
la en slått henover strengen gå,
glemte ikke at dens beste toner
lød på fjellet i en hyttevrå.

Og da lot han møllargutten bytte
denne hytte med en hall
der vel mer enn tusen kunde lytte
til de underbare toners fall.

Møllargutten satt som når man stirrer
bøyd utover elvedypets prakt,
som om brua som man står på, dirrer,
sådan rystet sætet ved hans takt.

Men hans spill var og som fossefallet
som i strie hvirvler går,
og ved spillet ble hver tanke kallet
dit hvor fossegrimen harpen slår;

kallet fjernt hen til de grønne daler
som har kilder fra et snødekt fjell,
der vår kunst i toner som i tale
alltid finne kan sitt friske vell.
#---SLUTT---#

#---START---#
Den gjæveste bonde i Vinje gjeld
var Dyre fra Vå å nevne.
Han var så sikker og stø som et fjell
og eide tolv manns evne.

Hans granner de sa så stort et ord:
«Du torde vel prøve en leik som Tor
med troll og med berguhyre?»
«Ja, om det var mørkt,» sa Dyre.

Så skulde det hende at Dyre Vå
satt lunt i julekveldsgilde.
Mens ølet gikk rundt og natten falt på,
de drakk så meget de vilde.

Med ett ble det tyst i det lystige lag:
Det hørtes fra fjellet et gruelig brak
og et brøl som av hundrede tyre.
«No er det vel mørkt,» sa Dyre.

Og Dyre gikk straks til Totakvann
og løste sin båt behendig.
Men da han kom nær til den annen strand
det ropte ham an ubendig:

«Hvem er det som pusler i tjernet no?»
«Det er nok Dyre fra Vå.  Enn du
som rusler i urer og myre
så mørkt som det er?» spurte Dyre.

«Jeg er fra Äshaug og skal av sted
til Glomhaugsmøyene mine.
Legg hit til stranden og ta meg med,
og bruk så kreftene dine!»

«Ja, lett deg først, gav Dyre til svar,
«for prammen er klein, og jeg tenker du har
en kropp som de sværeste fyre,
og husk, det er mørkt,» sa Dyre.

Så skrumpet trollet seg dyktig inn
og satt som en dverg på tilje;
men da fikk Dyre et annet sinn
og meldte på stand sin vilje:

«Å, syn meg no hva rise du er!»
Men trollet det brummet så stuss og tverr:
«Nei stopp, den lyst får du styre»
«Ja, mørkt er det og,» sa Dyre.

Men trollet gjorde seg blid om litt
og sa så ved fartens ende:
«Jeg legger et merke i trauet ditt
av det du mitt mål kan kjenne.

Se vel under toften når det er dag,
og ta det du finner for din umak;
det er din ferjemannshyre.»
«For no er det mørkt,» sa Dyre.

Det var en vantefinger av ull,
som lå under Dyres tofte.
Men fire skjepper den målte full,
og Dyre har målt den ofte.

Da ble det for alvor et stadig ord
at Dyre var kar for å gå som Tor
mot troll og mot berguhyre.
#---SLUTT---#

#---START---#
ytt gjennom luften i natten farer
et tog på skummende, svarte hester.
I stormgang drager de ville skarer;
de har kun skyer til fotefeste.

Det går over dal, over vang og hei,
gjennom mulm og vær; de enser det ei.
Vandreren kaster seg redd på vegen.
Hør hvilket gny! — det er Oskoreien.

Tor, den sterke, med løftet hammer
står høyt i sin karm, er forrest i laget.
Han slår på skjoldet, og røde flammer
belyser det nattlige tog ved slaget.

Da klinger lurer, da er det en støy
av bjeller og ringlende ridetøy,
da hyler svermen, og folket lytter
med stigende angst i de dirrende hytter.

Oskoreien i fylking rider
ved høst og vinter i barske netter,
men helst den ferdes ved juletider;
da holder den fest hos troll og hos jetter,
da stryker den lavt over eng og sti
og farer den larmende bygd forbi
da vokt deg, bonde, hold skikk og orden;
for Oskoreien er snart ved gården!

Når ølet virker i bjelkestuen
og vekker den hedenske juleskikk,
og ilden kaster sitt skinn fra gruen
på svungne kniver og ville blikk,
da går det et gys gjennom flokken titt;
da høres de nattlige skarers ritt,
da knaker veggen, da danser kruset;
for Oskoreien slår krets om huset.

Det holdtes et bryllup på Øvre Flake
tre hellige juledager til ende.
Blant terner fantes ei brudens make,
og brudgommens ei mellom ungersvenner.

Det stod en glans i den festlige hall
av dekkede bord og av dyrt metall,
det fantes en skatt som er kommet for orde,
av kobber på vegg og av sølv på bordet.

Og lystig det duret av trommer og giger,
og brudgommen trådde sin dans mannhaftig.
Han førte sin brud mellom svenner og piker
da gikk vel hallingen lett og kraftig!

Til danserens veldige kast og hopp
fløy ternen om som en snurrende topp.
Da strømmet larmen og spillet sammen,
da drønnet hallen av liv og gammen.

Den tredje kveld da ølet var drukket
gjennom all den helg av gamle og unge,
da var vel tørsten i laget slokket,
men karene de var drukne og tunge.

Vår brud hadde atter sin krone på,
for no skulde skålen om bordet gå.
Og no tok kjøkemesteren ordet
og krevde stillhet med slag i bordet.

Da styrtet inn i det benkede gilde
de vidt beryktede Seimsberserker.
Øynene rullet mørke og ville,
på pannene hadde de slagsmålsmerker.

De gjorde et sprang over hallens golv
ja, det var brødrene Grim og Ulv!
Grim som nyss var forskutt av bruden,
kom no selvannen og var ei buden.

De døsige gjester får opp med beven
og hadde kun liten hug til å kjempe.
Hver ravende mann som knyttet neven
ble grepet i bringen og slengt uten lempe.

Brudgommen satte sitt beger ned,
steg opp på benken og bad om fred.
Men brødrene rev alt kniv av belte,
det var just brudgommens liv det gjeldte.

Da stimlet kvinnene sammen i klynge
og dannet en vakt om den hårdt betrengte.
Bak border og benker som lå i en dynge,
de stod ved høysætet innestengte.

Den eldste kvinne i deres flokk
hun blottet no sin grånede lokk,
og gav så brudgommen sønnenavnet
og tok ham på skjødet og holdt ham favnet.

Men brødrene enste ei kvinnemildhet,
de stormet fram over bord og benker
og splittet kvinnenes flokk med villhet
da var det ei lenger på fred å tenke.

De grep sitt offer og slepte ham hen
til hallens dør og ut gjennom den.
Da ble det en rasende kamp i gården,
og gjestene fulgte i vill uorden.

De styrtet ut med bluss og med branner,
ti tett over egnen ruget mørket.
Da så de brudgommen opp seg manne;
no var han av vinterens luftning styrket.

Han brukte sin kniv til snitt og til stød
så gav han igjen hva de andre bød.
De dannet tilsammen et reddsomt knippe,
og ingen av dem vilde taket slippe.

Da tumlet Grim med ett over ende,
og blodet strømmet ham bredt av brystet.
Dess hardere brøtes de ander tvende
og holdt hverandre i ryggtak krystet.

Ti gjennom luften i mulmet suste
et huiende tog på fnysende hester;
det fr over skogen mot brudehuset
og vilde det blodige gilde gjeste.

Da klang det lurer, da ble det en støy
av bjeller og ringlende ridetøy-.
No var det nær — det kom over heien
det hørtes et skrik: Det er Oskoreien!

Da ble det et vær mellom jord og himmel,
som kastet redsel i alle barmer.
Det hvirvlet av sted i voksende vrimmel,
det slo med vinger, det grep med armer.

Da var det Ulv ble dratt etter hår
og slynget i luften og ført av gård,
ja ført over skog, over fjellets tinde,
han spurtes ei mer, han var ei å finne.

Da larmen stilnet om redselsstedet
Grim av dødskampen sammenkrummet
men brudgommen ble over snøen ledet
og førtes til hynden i gjesterommet.

Hans hode vaklet, hans blodstrøm fløt,
han svevde en tid mellom liv og død;
men han ble pleid og ble vel forbundet,
om våren hadde han alt forvunnet.

No sitter han bøyd og er høyt bedaget
og kan sin ætt omkring arnen samle,
no sitter han ofte med sagn i laget
og korter tiden for unge og gamle.

Så var det seineste julekveld
da ungdommen ropte: «Fortell, fortell!»
Da flammet hans blikk, da så han tilbake,
da mante han fram sine bryllupsdager.
#---SLUTT---#

#---START---#
En hall med mos på veggen
står høyt på Gyrisvoll.
Der inne sitter kjempen,
den alderstegne Koll.

Og rundt om hviler egnen
så stille, så forlatt
som under falkens rede
det lydløse kratt.

For gamlingen i hallen
er en illgjerningsmann.
Fra Koll den Grumme spredes
en redsel vidt om land.

Ja, selv den røde kløver
som der på tunet gror,
er vendt til gru i sagnet
om hans blodsvangre jord.

I sine unge dager
han lå i Østaskog
og lurte titt i skyggen
som et udyr på rov.

Det rike kremmerfølge
gav skatt med gods og liv
der Koll med sine svenner
de svingte med spyd og kniv.

Og siden da han festet
sitt bo på Gyrisvoll,
han bar mort alle granner
sitt harde avindskjold.

Til tinget og til gilde,
i kamp og riddingsverk,
han var blant ville kjemper
den grummeste berserk.

Hans våpen var en bile
med blodbegjærlig egg.
Når manndrap skulde øves,
da klang den på hans vegg,
og etter stakket hvile
den krevde blod igjen
og skilte mange fylker
ved de gjæveste menn.

Men no er kjempen gammel
og hans kamptid forbi.
No hviler han som bjørnen
i lune vinterhi.

Med skummel, furet panne,
lutrygget, herdebred,
på kubbestolen sitter
han i sin ensomhet.

Hans hall er reist på bakken
med brede bjelkelag,
med arnested på golvet
og med røykhull i tak.

To hundre lange vintre
på bakken alt den stod,
og no er sperreloftet
skinnende svart av sot.

Der bjelkeveggen støter
til dette svarte loft,
en grålig bord om hallen
er malet bredt og grovt.

Der slynger Midgarsormen
i bukt og ring sin kropp,
og av dens knuter strekker
seg Fenrisulven opp.

Ved høysætet henger
det tunge våpenskrud,
på langbenken ligger
den svarte bjørnehud,
og over dette leie
er stilt som på en vakt
den brede kjempebile
med rust og støv belagt.

Et skummelt øde ruger
i denne bjelkehall
der no berserken eldes
og luter mot sitt fall.

Som gubben selv står hallen
på bakken aldersgrå,
og Koll den grummes indre
er mørkt som hallens vrå.

Ti med hans ville styrke
er motet veket no,
og fra hans kamptid stiger
en redsel i hans hu.

Han teller alle kjemper
som bilen hogde ned,
og dveler lengst ved Ølver
som søkte ly og fred.

Han minnes bjørkeskogen
der tingkretsen står,
og der den gamle Ølver
ved natt fikk banesår.

Han minnes kjempens varsel
da han i kretsen falt:
«Min hevner kommer sikkert
i storm fra Vestersalt.»

Og derfor Koll må beve
når blåst går over vang,
og lytte etter bilen
om da den vil gi klang.

Da skotter han mot stålet
og gruer for dets kraft
og våger ei å legge
sin hånd på bilens skaft.

Ved natt når veggen knaker
da våkner han på stand
og holder opp mot bilen
den røde tyribrann
og griper så til hornet
og drikker øl og mjød
og støter vilt med spydet
i arnens dunkle glød.

Og i sin rus han stirrer
med blikket tomt og slukt
på Fenrisulvens kjeve
og på Midgardsormens bukt,
inntil han atter synker
mens arnens ild går ut,
i fæle morgendrømmer
på den svarte bjørnehud.

Så sitter Koll den Grumme
fastmanet i sin hall
og eldes og fortæres
og luter mot sitt fall.

Ved dag og natt på bilen
med angst han vil gi akt,
men bilen henger stille
med rust og støv belagt.

No er det høst, og stormen
går i den dunkle kveld
henover Gyrisvollen
med kast fra skog og fjell,
i hallen sitter kjempen
og lytter fryktbespent,
og atter er hans øye
mot bilebladet vendt.

Og hør, da klinger stålet
igjen på gammel vis
og hogger løs fra veggen
den brune furuflis.

Da farer gjennom kjempen
en gnist av fordums mot.
Han griper atter bilen
som tørster etter blod.

Da buldrer det på døren,
men ei med stormens drønn.
En viking står der ute:
det er Alv Ølversønn.

Han bryter inn i hallen,
en veldig, mørk gestalt
den seine hevn er kommet
i storm fra Vestersalt.

Før Koll kan løfte bilen
har hevnen grepet den,
og susende den svinges
av Alv til hogg igjen.

Mot gubbens nakke prøves
hans eget hårde stål.
Hans ville hode ruller
i arnestedets bål.

Så stiller Alv ved veggen
branner og bluss i rad,
og snart er alt i lue
der kjempegubben satt.

Vidt over bygda faller
et skjær fra Gyrisvoll,
og som det siste gjenskinn
er dalens sagn om Koll.
#---SLUTT---#

#---START---#
En skyfull aften gikk min veg
fra dalen til en øde hei,
der hvert et spor av somrens prakt
var sloppet og tilbakelagt.

Det var ei lauv, det var ei strå
som øyet kunde hvile på,
det kom ei fugl fra fjellets li,
og ingen kilde rant forbi.

Det var så tyst, selv kveldens vind
på klippens bryst var slumret inn
Og veldig, vid, der øyet så
en fjellets ørken for meg lå.

Med grus og lyng lå vang ved vang
brunlaten, vill og milelang.
På denne ødemarks plartå
de løse klippemasser lå
og raget over lyng og grus
som rester av en jettes hus.

Fra svarte svelg med elvebunn
fra dyp som øyet anet kun,
kom hvitlig røyk og svevde hen
der fjellet blånte gjennom den,
og der den lette tåkeluft
lå samlet mellom jord og luft.

Mot norden, over tåkens brem,
steg horisontens skranke frem.
Å, hvilken mektig klippemur
med kam av villeste kontur!

Fjernt mellom skyer var å se
dens kuppeltak av is og snø,
og over kuplen spiss og lett
stod klippens svarte minarett.

Med lengsel søkte blikket her
et vennlig bilde, fjernt og nær;
men over alt en ørken gold
lå som et veldig splittet skjold
til minne om den urtidsdyst
da fjeller tørnet bryst mot bryst.

Mot sør, bak mine steile trinn
var dalens ynde svunnet inn.
Et blålig dyp gav der kun tegn
om denne sommerblide egn.
der vegen faller jevn og lun
i mangt et fagert skogpaulun
og fuglens klare trilleslag
har hilset meg fra hyttas tak.

Alene på det øde fjell
jeg drømte bort min sommerkveld.
Mangt livets bilde kom og gikk
i våken drøm forbi mitt blikk
og brakte stille tungsinn med
fra fjellnaturens ensomhet.

Den blide egn som var forlatt,
lå gjemt som min erindrings skatt,
og ørkenen omkring min gang
der mørke skyer over hang
var lik det stille sorgens land
der jeg er blitt en vandringsmann,
og der min sjel beklemt og trett
har lengtet mot en hvileplett.

Mens jeg i disse drømmer satt
ble skyens teppe splittet att,
og solens siste stråle gled
fjernt på en klippeskråning ned
og skinte med sin fulle prakt
hvor før et grålig mulm var lagt.

Her hvor jeg nylig øynet kun
et tåkeslør og klippegrunn,
der glimtet fram av ørknens skjød
en sætervang i kveldens glød
og vakte smilende min ånd
som hildet lå i tungsinns bånd.

Den grønne vang i kveldens skjær
var stedet som jeg søkte her.
Jeg hadde hørt ved arnens ild
et sagn som hører dalen til,
om huldras makt og elskovslist
i fordums tid på sætra hist
og om den gjæve Eivind Bolt
som hun i fjellet fanget holdt.

Jeg speidet fra den øde hei
og tenkte meg på urett lei.
Men ut fra skyen stråler gled
og lyste over dette sted
og klart med ett stod for mitt sinn
den rune jeg vil riste inn.

til Norge med den svarte død.
Til slutning var det kun igjen
en tredjepart av landets menn,
og tomt ble mangt et bygdelag
som ligger øde selv i dag.

Det er ei ord for all den kval
som rammet da den blide dal
der pesten herjet streng og hård
og døden drog til hver en gård.

I elva var hver dråpe vann
inntørket under solens brann,
og luften ruget lummer, kvalm,
på de fortaptes benkehalm.

Da bygda var blitt meiet av,
og dalen liknet mest en grav,
kom det ved eplehøstens tid
fra fjordene en vandrer dit.

Det var den gjæve Eivind Bolt,
en ungersvenn så strunk og stolt
at ingen var hans likemann
fra Trysilelv til Sognestrand.

Han hørte til i dalen her
og vendte heim fra kjøpmannsferd.
Han hadde solgt i kongens gård
mangt prektig skinn av bjørn og mår,
og tenkte mens han vandret på
at snart hans bryllup skulde stå.

Men der han vendte øyet no,
så han et spor av pestens gru,
og angsten isnet i hans blod
da han ved heimens terskel stod.
Hans far satt vaklende og svak,
alene under dette tak.

Han hadde jordet barn og viv
og var igjen med halvslokt liv.
Den gamles hug ble atter glad
da sønnen karsk ved arnen satt.
Han talte mildt: «Din Ingeborg
var ikke her i denne sorg.
Hun er på sætra. Ingen tror
at sotten kommet er der nord.»

Det varte kun et døgn, da lå
den trette gamle blek på strå.
og sønnen jordet så hans støv
bak huset under bjørkas lauv;
og ved det første morgengry
forlot han heimen sin på ny.

Den steile sti, så kjær, så kjent,
betrådde han av angsten spent.
Fjernt under mørke fjellers rad
lå sætra lik et frodig blad

som stormens rykk har revet av
og kastet i et opprørt hav.
Hver gang han ned i dypet steg
det fagre syn bak klippen vek,
og når han over heia gikk,

da lå det atter for hans blikk.
Med håp og frykt i bølgegang
hans sjel ved dette bilde hang.
Det drev, mens det for tanken stod
og knyttet vinger til hans fot.

Men da den tunge gang var endt,
og han besteg den siste skrent,
hvor lettet løste seg da ei
hans kval på denne øde veg!

Med ett han var den elskte nær;
hun satt ved hytta frisk og skjær.
Som spunnet gull gled håret ut
på hennes skuldres liljehud,
det svarte belte, sølvinnlagt,
omsluttet hennes høytidsdrakt;
de fulle middagsstråler falt
på hennes deilige gestalt —
han skalv, og mellom liv og død
han segnet ned i hennes skjød.

Men Eivind Bolt, den gjæve svenn,
kom snart til kraft og sans igjen.
og hodet hvilte han med lyst
ved hennes faste svanebryst,
hans øye speidet hennes trekk
men se, da bevet han av skrekk:
den elsktes blikk, så fromt og mildt,
var her som haukens, dypt og vilt;
den røde munn han atter så,
men intet smil om leppen lå.

Da för han opp av hennes favn
og ropte: «Hulder er ditt navn!
Med all din kunst og tryllesvik
du ble dog aldri henne lik!»

Men huldras hånd för ur til sist
og rørte med en bjørkekvist
hans åpne bryst, hans vrede munn,
og straks han lå som i en blund,
fortryllet, rolig som et lam,
han hørte hva hun sa til ham:

«Din fagre bygd er sovnet inn,
det ligger lik bak bjørk og lind;
men huldra drikker livets vell,
som risler gjennom sølv i fjell.
Hun visner ei som dalens møy,
hun kan ei sykne, kan ei dø.

Men hist i fjellets dype sal
må huldra lide savnets kval.
Til dalens folk hun drages titt
og går blant dem med lydløst skritt.

Der finnes ingen leskedrikk
så søt som deres milde blikk,
ved minste klang av deres røst
vemodig banker huldras bryst.
Din brud, den fagreste blant dem,
satt her i skyggen av min heim.

I lurens klang, i sukk, i sang,
ditt navn jeg hørte mang en gang.
Men så den kom den svarte pest,
og det kom sorg for sommerfest.
Jeg redte hennes siste seng
bak marmorstein i kløvereng.

Der gror den tette fjellmorbusk
og sørger med sin sølvgrå dusk,
der faller dogg hver sommernatt
fra marisko, fra fingerhatt.

Den brune heilo, fuglen min,
har flagret der med klynk og hvin,
og i det bleike aftenskjær
mitt sukk den hørte beve der.»

Og videre så mælte hun:
«Husk, du er min fra denne stund,
husk at du sank i huldras arm
og kom til liv ved hennes barm.
Du fikk mitt friske åndedrag
og jeg ditt hjertes varme slag!

Så lenge bygd er folketom
har huldra makt og herredom;
men hva jeg eier milevidt
skal også, Eivind, være ditt.»

Hun grep sin klare langelek,
og Eivinds trylledvale vek.
Han ble til is, han ble til ild
ved hennes underlige spill.

Det sitret mildt, det suste matt,
som høstens sukk i bladlaust kratt,
det rev ham atter hen med makt
i dansens ville hvirvlers takt.

og huldra var på ny hans brud.
Og se, da kom det ut av berg
i parvis skare dverg ved dverg.

I spissen skred en snøhvit rein
med broket krans om hornets grein,
og, ført av dverger, gikk dernest
en sølvskodd, kolsvart, rolig hest.
På den sprang Eivind lett og trygg,
men huldra steg på reinens rygg.

Da flagret ørn fra klippens ly
ved dvergers spill og gledesgny,
til klang av feler og av lur
sprang fjellets dyr av lyng og ur.

Han fulgte med i fjellets gang
der sølvet gror som tre på vang.
Der bryter dverger grein og blad
og hamrer beger ut og fat.

En ljore er i fjellets tak
hvor lys går ned fra sol og dag,
og under skinner huldras hall
med klare stjerner av krystall.

Der henger sølvskjold i en krans
med underdeilig måneglans —
der er det godt å søke ly
når fjell er svøpt i vintersky.

Han fulgte hennes buskap dit
den beiter helst ved sommertid.
Den går i kløver og i korn
med brandet skinn og uten horn,
den hviler i den grønne lund
med frodig, saftig blomstergrunn,
den drikker av den klare å
som lindeskyggen faller på.

Til vokter for den fagre egn
er satt de steile klippers hegn
som under friske rankers nett
vil falle duftende og lett.

Der sitter gauk og rødving bak
og stanser sine tungeslag
og lytter der i lauvets bur
til huldras lokkesang og lur.

Han fulgte dit der blålig bre
seg styrter over klippens kne.
Der ligger med den øde strand,
i dypet huldras fiskevann.

Der spiler ørnen sine fjær,
men den ser ingen svømmer her.
Der fisker bonden stranden om,
men kroken er bestandig tom
skjønt huldra står på klippeblokk
og samler fisk i talløs flokk.

Som gnister av den røde ild
de springer høyt ved hennes spill,
de dukker til den dype bunn
og skyter opp med gull i munn,
de bringer fra den steile kyst
en edelstein til huldras bryst.

Han ble hos huldra år for år,
Hans bygd lå tom i all den tid,
og ingen vandrer søkte dit.

På veg og sti som var forlatt
der vokste no det tette kratt.
Den redde hare slo seg ned
i det forglemte arnested,

og bjørnen titt sitt bytte drog
til kirken i den ville skog.
Men endelig en kjølig høst
mens sukk steg opp fra huldras bryst
da stod på fjellet Eivind Bolt
og hørte øks i graneholt,
og atter på en stille dag
han skimtet røyk fra hyttetak.

Til slutning svevde over vang
de klare kirkeklokkers klang,
og sølvet skalv i huldras sal
ved dette bud fra Eivinds dal.

Med klokkeklangen trengte inn
en mektig lengsel i hans sinn,
og glemte minner kom med den
og åpnet sjelens dyp igjen.

Hans sjel var blitt en fjelldal lik,
der vår i snøen glemmer seg;
men kommer først et strålevell
med glød til eng og bakkehell,
da smelter snø, i bjørketopp,
om blomsten slår sitt øye opp,
og i et no, med ild, med makt,
står fram av mulmet vårens prakt.

Ved kirkens røst var huldras kunst
fortapt og været hen i dunst.
Den golde glimmerstein var våt
den lange dag av huldras gråt.
Hun hadde fra sin klippekrå
det gule lauv å stirre på.

Hun satt for Eivind som et lik
med stivnet bryst bak tåkens flik.
Han måtte bort, han måtte ned
der heimen lå ved elvebredd,
han måtte svale hjertets nag
i hytta med det sunkne tak.

Han gikk fra hals til fot i skrud
som skåret var av reinens hud.
Til heltesølvet om hans liv
var hektet brynestein og kniv.

Med strengeleik i skulderband,
med askeskaftet spyd i hand,
hans bilde liknet like godt
Brage og Tyr i Åsheims slott.

En fremmed slekt var no nådd fram
i kratt og skog til Eivinds heim,
og intet øye kjentes ved
den kjempe som i dalen skred.

Ved kjente hytter møtte ham
kun redde blikk og hundeglam,
og barna fløy fra veg og sti
mens Eivind vandret taus forbi.

Her framleis står en bjelkehall
som har sett mange slekters fall.
Den står i ly av kjempetrær,
med steinhard vegg og kolsvart sperr.

Dit var det Eivind søkte hen
og fant sitt fedrehus igjen,
der satt han lenge mørk og stum
og stirret i det øde rom.

Men etterhånden ryktet gikk
med ord om Eivinds ferd og skikk:
Han gjorde grep med tolv manns kraft
i buesnor og bileskaft,
han for av sted på ski som vind
og hentet elg og reinsdyr inn,
han temte der den arge ulv
og slapp den løs på hallens golv,
han lokket med sin strengeleik
den ville fugl fra gran og eik,
og strøk dens fjær og gav den mat
på snøen av sitt eget fat.

Og slo han strengen i sitt hus,
da klang den vill som elvesus,
og dog så klar og ren og øm
at sjelen vogget ble i drøm;

den hvilte snart blant rosers flor
og snart i dyp der draugen bor.
Men dalens eldste visste godt
det var den ekte huldreslått,
i den en svart, usalig makt
har sine skjulte snarer lagt.

Og Eivind var blant dalens folk
en fremmed gjest som mangler tolk
som fattig går med hjertets skatt
og er i mengden helt forlatt.

De fattet og de fulgte ei
hans tankers hemmelige veg,
den beste tone fra hans bryst
oppfattet de som trolldomsrøst,
de korset hvert et arnested
som Eivind hadde hvilt seg ved.

Og derfor på det kalde fjell
han vandret mangen vinterkveld.
Der stod han titt i måneglans
som i en søvn, med lukket sans.

Ved blomsterduft og fuglesang
og slo de tusen strenger an
på fjell, i skog, i bekk og vann,
og lot de fagre toner gå
til mangen sorgfull hjertekrå.
De gikk til Eivinds sterke bryst,
men løste dog ei sjelens dyst.

De kalte ham fra heimens favn
som knuget ham med kval og savn.
Men atter lød det i hans sjel
en røst som ropte: «Bli og dvel,
der bjørkas grein seg luter lav
og skygger dine fedres grav,
seg senker over folket ned.»

Det var en stille, solklar dag
med skyfri luft og lerkeslag.
Da kimte det til pinsefest,
og templet bød hver mann til gjest.

I høytidsdrakt på kirkesti
drog folket Eivinds dør forbi.
Med senket blikk og lukket munn
gikk toget gjennom eng og lund.

Da slo hans hjerte atter blidt,
og fromt han fulgte deres skritt,
og med et smeltet bryst han kom
til sine fedres helligdom.

Men Eivinds trinn i kirkens ly
ble fulgt av redsel og av gny.
Ved altret stod en isgrå klerk
med stola og med messeserk,
han slokket altrets kjerter ut
og sønderrev sitt høytidsskrud,
han kastet krusifikset ned
på menighetens hvilested,
han skred med hellig vredesmot
i kirkens gang der Eivind stod,
og ropte: «Vel Til evig tid
forbannet du som vandret hit!»

Og folket sank med skrik til jord
og gjentok lytt de bitre ord
lik ulv som hyler etter rov
lå kirken i den stille skog.

Men han som var så dypt forskutt
stod enno der et kort minutt.
Han grep i harm om spydets skaft,
men temte dog sin vredes kraft
og drev sitt spyd med odd og egg
i kirkeskipets bjelkevegg.

Der står til seine slekters gru
den sterke askestang enno.
Og Eivind gikk, mens folket gjøs,
av kirken taus og vergeløs.

Han stod på klippens steile brink
med utstrakt arm som til et vink,
og fjellnaturens vide rom
lå for hans føtter mørk og stum
som om det lyttet og gav akt
på tegnet fra hans herskermakt.

Da klang hans lur så full og klar,
og fjernt fra fjell kom dype svar.
Fra huldras hall lød dvergemål
som gny av kobber og av stål,
en selsom sølvglans lyste opp
fra sætervoll til fjellets topp,
og mørke klippers lange rad
lå dirrende i strålebad.

Og blendet som av nære lyn
stod dalens menn med hånd for bryn,
mens Eivind svant for deres blikk
og klangen over dalen gikk.

Hans fedres hus stod tomt som før
med sunket tak og lukket dør.
Men sagnet har dog våket der
og hvisket i de gamle trær,
og holdt hans navn i varetekt
og båret det fra slekt til slekt.
#---SLUTT---#

#---START---#
Gudmund Torsen Storebingen
smal om livet, brei om bringen,
fast på tå der andre falt;
glad og lett, men arm på gods,
derfor var han flink til fots;
flink med skreppa på sin nakke,
både opp og nedad bakke.

Knut Labeit i Viumsåsen
var en tverr og uglad mann;
men han hadde fe i båsen,
sølv i skap og fulle spann.

Knut var både grim og gram,
skakk av vekst og hoftelam;
derfor drog den rike styggen
helst i veg på hesteryggen. 

Ingeborg i Fagerlia,
bedre terne så du ei.
Gikk hun først på sæterstien,
ble den snart en alfarveg.

Bygdens unge menn i flokk
drog til sæters flittig nok;
men hun så, hun enset ingen
uten Gudmund Storebingen.

Tiden svant til ut på høsten,
sæterhytta stod forlatt,
da ble Gudmund reiselysten,
og så tok han skreppa fatt.

Mens han drog på salg og kjøp,
Gudmund fra sin lykke løp.
Knut Labeit hvis fart var liten,
passet desto bedre tiden.

S3 kom Gudmund heim for silde;
for hans hjertenskjær var brud,
tvunget, skjønt hun bar seg ille,
solgt for sølv til rike Knut.

vent, det finnes vel et råd,
råd for uråd, om ei førenn
du skal inn ad kirkedøren.»

Det ble vår i alle daler
elva steg og lauvet sprang,
da begynte Knut å prale
med den fest han fikk i gang.

Det ble brygget, det ble bakt,
det var nok av stas og prakt;
vidt omkring drog etter gjester
spillemann og kjøkemester.

Mellom Fagerlias bjørker
og det strie elvedrag
red i brudeferd til kirke
Knut Labeit på pinsedag.

Foran spillemannen drog,
så kom bruden med sitt tog;
først bak den som slo på tromme,
så man Knut med følge komme.

Men i skjul av grønne greiner
langs den samme kirkesti
Gudmund Torsen gikk aleine,
just da ferden kom forbi.

Klokt han passet sine skritt
så han fulgte brudens ritt,
og da var det intet uten
krattet mellom ham og bruden.

Sådan gikk det fram til nesset,
der hvor elva bøyde av.
Her stod flommen over graset
opp til sti og gjerdestav.

Kirken lå så nær der ved
over på den annen bredd;
men av bru det var ei annet

«Hvem tør våge å va over?»
ropte i sin vånde Knut;
«Den, som prøver det jeg lover
Viumsåsens beste stut.»

Men de svarte ham med spott:
«Rike Knut, du lover godt
greie dette, det kan ingen!

Og i ståket og i larmen
fram til bruden trengte han,
løftet henne høyt på armen,
sprang så i det strie vann.

Elva om hans hofte stod,
men han stemte seg imot,
og man så ham opprett skride
over til den annen side.

Da han stod på kirkevollen
jublet store der og små.
i hans arm satt hel og holden
bruden med sin krone på.

Knut Labeit forsøkte ei
Gudmunds nye kirkeveg;
ingen av hans bryllupsfeller
bar ham over elva heller.

Folk på dette kirkestevne
lovet høyt og hellig det,
at hver mann med all sin evne
skulde stå på Gudmunds rett.

Prest og klokker likedan
lovet ham å holde stand.
Knut ble snart så spak til mote
at han gav seg med det gode.

Og man har i disse egne
fra den tid et munnhell hatt,
som i korthet kan betegne
Gudmund Storebingens kraft.

Er et arbeid tungt og slemt
har man straks den faste skjemt
når man just får bukt med tingen,
«Jo, jeg kan, sa Storebingen.»
#---SLUTT---#

#---START---#
En vise om
HELLIG OLAV
Hellig Olav stod ved fjorden med sin hær,
pinsefesten var for hånden;
alskens lauv og blomster så man lyse der
fagert under Folgefonnen.
Kongens drake lå og speilte seg ved strand,
bispen stod med korset på den hvite sand,
kongens kjemperad
lå på kne og bad,
og det gikk dem lyn i ånden.

Hellig Olavs åsyn skinte som en sol,
klar satt kronen ham om pannen.
Mens han knelte lå hans rike purpurkjol
som et teppe over sanden.
Her han vilde atter i en stakket frist
bygge kirke til den sterke Herre Krist,
Alt på pinsedag
skulde fra dens tak
korset lyse over stranden.

Og da verket no var helliget med bønn
murte hver en kjempe trolig.
Men i fjellet lød det underlige drønn,
dvergeslekten ble urolig.
Høyt fra uren rullet grus og kampestein,
og fra lia kom det rot og stokk og grein,
ille så det ut
for kong Olavs Gud,
ille fredet man hans bolig.

Hellig Olav med sitt luerøde skjegg
kysset festet på sin klinge,
og han holdt det høyt mot dvergehallens vegg,
og han korset fromt sin bringe.
Se, da rullet alle steiner ned i mak,
og de føyde seg til muren lag ved lag,
og hver stokk som sprang,
ble en bjelke lang;
øksebruket var kun ringe.

Å hvor vred ble da den travle dvergeflokk,
fjorden skalv ved deres mæle,
og de støtte til en veldig klippeblokk
med de kobberskodde hæler.
Hellig Olav maælte da et lystig ord:
«Se, der kommer dvergen med vårt alterbord!»
Steinen dumpet ned
just på rette sted
der hvor kongen pleide knele.

Snart var kirken med sitt skiferdekke tekt,
klar den stod på pinsedagen,
og i koret var på altersteinen lagt
gyldenstykke og skarlagen.
Bispen stod i bønnen bøyet over den,
kongen gikk til alters dit med sine menn:
altervinen klar,
gull og farget glar
brakte han i land fra draken.

Kirken stod ved strand i mange hundre år.
No er dog dens mur forsvunnet,
men til Olavs ros blant lauvet enno står
alterbordet over grunnen.
Moseteppet hviler no på steinen grå,
som en apall strør de hvite blomster på,
og fra bjørkas topp
stemmer fuglen opp
pinsesalmene i lunden.

Mangen sommerkveld når i den dunkle fjord
triller dogg fra grønne blade,
vies dog kong Olavs gamle alterbord
atter til et hellig stade:
dalens sønn har der et stevne med sin brud,
og de veksler ringer for kong Olavs Gud,
og de kneler ned
trygt med håp og fred
og i sommerdrømmer glade.

Derfor kan kong Olavs minnerike ry
ingen sinne gå til grunne;
med hver dalens slekt det hever seg på ny
fagert fra de friske munner.
Hellig Olav med sitt hjerterøde skjold
dekker klippen der den kneiser mørk og gold,
og hans saga går
gjennom Norges vår
søtt som fuglesang i lunde
#---SLUTT---#





TRYKT I REISTAD & SØNNS BOKTRYKKERI, OSLO - TEGNINGER AV ROLF EGEBERG -

KLISJÉER FRA KLISJÉANSTALTEN PETIT - PAPIR FRA HAMANG PAPIRFABRIKK - INN-
BUNDET I BLIX BOKBINDERI - OPPLAG 2000 EKSEMPLARER, DER AV 500 NUMMERERTE
TRYKNINGEN BLE AVSLUTTET MEDIO NOVEMBER 194 4





















Tø⁷⁰%



⁰

m


















