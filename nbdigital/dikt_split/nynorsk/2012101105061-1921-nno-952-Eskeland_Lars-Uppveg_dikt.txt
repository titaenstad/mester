UPPVEG
LARS ESKELAND
UPP VEG
DI KT
BOKREIDAR LUNDE &amp; Co.
BJØRGVIN 1921
Vignettarne er av Mons Breidvik
AIS John Griegs boktrykket i og  N.  Niltsen  &amp;  San 
Innhald
Harpesongen
Send meg ei harpa '
På slåtteteigen 8
Med godfar i båten 9
Ein vårdag uppi lidi "
Ventande på far 10
Gjestebods-ferd 14
Gamle Gudrid *5
På haugen 16
Bjartsynt gamling 1?
I skymingi 1°
Ein vinterdag 18
Ut i striden i 20
Vokster 21
Gjev deg i striden 21
Vonbroten 22
Kall 24
Faderen og den forkomne sonen 24
Fred 25
Haustminne 27
Vårvon 28
Venen 29
Moderi med barnet 31
Bøn 31
Balder er burte 32
Dansen um gullkalven - 33
Morgon på fjellet 34
Til lækjedom 35
Mot soleglad 36
Den kristne kyrkja 36
Hjarta 39 
Heimkoma 41 
Sida
Mannakagen 43 
Norskdoms-våren 44 
På odelsgarden 48 
Nordlyse 53 
Heren som går i den gode striden 56 
Pilegrimsgang 57 
Christopher Bruun 63 
Vigsla 67 
Jerusalem 73 
Pilegrimen syng .82 
Sør-Jylland 88 
På Feginsbrekka 90 
1
1
i
Harpesongen
*
Send meg ei harpa
Send meg ei harpa, gamal og fin, sylvtvinna strengjer skjelvande skin.
Harpa skal låta
som hugen gjev klang, harpa skal gråta
med meg i mitt fang.
Send meg ei harpa, gamal og fin,
sylvtvinna strengjer skjelvande skin. Harpa skal syngja um vilje og von, strengen skal blinka av eld og av ljon.
Minne på minne fylgjer i rad,
gjerer meg sorgtung, gjerer meg glad.
Inn dei meg hentar på lettføtte ferd, ser meg i augo
°g græt eller lær.
Då med dei glade gjev eg meg til, helsar med hugnad, røder med smil.
Sorgtunge hine ventande står, og frå dei glade eg sorgtung går.
Pd sldtteteigen
Nede i engi er eg hjå far.
Ljåen eg svingar, armsterk og snar. Der kjem med riva på aksli ho mor, smiler til sonen. Men då vart eg stor,
Gleda meg kitla sælt i kvar tåg.
Gildt var det alt eg høyrde og såg.
Når eg no berre var fullvaksen kar, alt vild'eg gjera for mor og for far.
Med godfar i båten
Solskin på sjøen, solskin i lid;
eg sat i båten smilande blid.
Godfar med gaman meg gjorde so sæl. Syng no, mi harpa, eg minnest det vel.
Ein vårdag uppi lidi
Uppe i lidi
sat eg og kvad, tralla og sulla hjarteleg glad.
Inne i bringa
det bruste ein straum. Ordi seg lødde
med tonar i flaum.
Fløymande flødde blodet i barm, strøymande glødde vårvoni varm,
kitla og sælka
meg spelande glad; lite eg visste
til stund eller stad.
Gleda i hjarta livna og 10,
gråt vart til gaman, fjøra til flod.
Blåhimmel inne
i hugen min skein, vårsoli lyste
so tirande rein.
Ventande pd far
Tidleg ein haustdag far gjekk tilfjells, sa seg med vissa heimatt til kvelds.
Halwaken låg eg, men rådde då or; upp eg meg skunda og hjelpte ho mor.
Veden eg kløyvde, vatnet eg bar,
sprang so eit ærend hentande snar.
Storleg eg fegnast for mor mi var glad. Vel ho meg skyna, og blidleg ho sa:
Gagn kann du gjera, det ser eg vel.
Godbedne son min mor si gjer sæl. Gud vil deg løna når far din og eg ein gong går frå deg og vandrar vår veg.
Framimot kvelden gjekk eg og dreiv. Ufred i bringa
verkte og reiv. Alle dei hugsviv som uro meg gav, viste eg frå meg og mana dei av.
Lite det hjelpte; snart kom dei att. 111-otten voni
strøypte og batt. Men dersom fuglen som hoppa i bar, sette seg roleg —
ja, so kom han far.
Voni so fager varmare skein: Fuglen min roleg sat på si grein. Gjekk det? Kva var Det knirka og knatt. Ingenting var det — og voni mi glatt.
det?
Fjellet so trollstygt lutande stod,
skogen og lidi kvilde i ro.
Anden min heldt eg og skygnde mot nut, myrkret og stilla
eg fyllte med sut.
Kom ikkje far min, kor vart det då? Alt vilde stogga, alt vilde stå.
Kolsvarte myrkret og audni vart att, alt vart til inkjes, og dagen vart natt.
Uppetter vegen
snøgg-gjengd eg for Mor mi kom etter, sa 'kje eit ord.
Høyra eg kunde den ringaste ljod. Stillt var det ute, men hjarta mitt slo.
Herre og frelsar, ver no med far! Hjelp må du gjera! Hjelp, og ver snar! Ikkje det nyttar
til mor mi å gå. Ho er som eg no: ho hjelpi må få.
Fegen som fuglen flaug eg av stad, fegi stod mor mi, ljosmælt ho sa: „No kjemer far din". Eg stansa mitt sprang Snart sat eg fulltrygg og sæl i hans fang.
Gjestebods-ferd
Frametter for eg fegen og fjåg, gledde meg gjorde alt det eg såg.
Lambi seg kjætte på grønkande eng, steindolpen smatta og flaksa med veng.
Våren var komen, fuglane lét,
sågidren dirra, isane gret.
Gong etter gong gjekk det brak under fjell; juklane rasa
frå bergufs og hjell.
Sysvorti kvitra inderleg blid. Måltrosten spela vårvisa si.
Skogen stod tagal og still som i draum, soli seig ned
med sin gullblanke flaum
Besten i tunet ventande stod,
fagna meg blidleg, smolla og 10.
Besta sat inne
og venta meg der, fegen eg helsar, og helsing eg fær.
Einestrøytt golvet anga so godt.
Hugnad meg skalv i hold og i hått.
Allting var fjelga
og vyrdsla som best, alt skulde gleda
ein nykomen gjest.
Gamle Gudrid
Gudrid var gamal, hytta var ring,
lite der var av eigande ting. Andlitet lyste i gleda og tru:
bygt seg ho hadde til høgheimen bru.
Vegen ho vandra uppetter tidt,
tankane pløgde djupt, ikkje vidt. Bivrande brui bar bønene heim, hjarta det livde og livna i deim.
Pd haugen
Tvo-eine ofte fedrane stod
uppe på haugen, råd-la' i ro.
Utsyn dei hadde so vel til kvar led; då fekk dei tala i uskipla fred.
Haug attmed heimen hev me kvar ein. Der hev me utsyn speglande rein.
Samhugen vaker, og kjærleiken bed, hjarta fær tala
i uskipla fred.
Bjartsynt gamling
Godlag og gleda gamlingen sår, lær so det lyser, trøystar og spår: Godt kann me vona for folk og for land, velstandet aukar
frå fjell og til strand.
Sjå her i grendi: alt er so vel.
Åkrane gulnar, kvernane mel. Godset vil auka i løda og fjos, tidi er roleg
og framtidi ljos.
Vokster og visning lagar me sjølv.
Vesaldom fylgjer drunting og drøl. Gud er den gode. Men sant er det då: Blind som han lækjer må sjølv vilja sjå.
I skymingi
Skymingi breider gråtjeld um land, sløkkjer i havet gloraude brand. Gråtande minne kjem svivande inn, kjem utor duldom, i duldom meg finn.
Sit eg i synske svevnlause blund, liver ei tidlaus lidande stund. Harpa mi, strengen so mjukleg er stillt: syng no, so gråten kann løysa seg mildt.
Ein vinterdag
Sjå no på snøen, fagert han skin; rein som det klåre ljosblekte lin.
Stillsleg han la seg på bø og i tun, mjuk han seg breidde som reinaste dun.
Langt uppi skogen høgger dei ved, berkjer og feller ålsterke tre.
Øksehogg klåre frå rustene klang, fjellet tok tonen og tøygjer han lang.
Mor går til fjoset, får kløyver ved, grannen kjem framtil, helsar Guds fred.
Småfeet rekkjer og bjøllone læt, geitene leikar i baret og et.
Skuggane lengnar, kvelden sig på, himmelen djupnar myrkare blå.
Inne i tunet
står Vaktmann og gøyr, bergmålet livnar,
 °S dag-glansen døyr.
Ut i striden
Synene mange smilte og 10, livsmåli lange lokka og drog. Sette eg ut på det kolblåe kav, fegen for ferdi på huskande hav.
Båten min siglde lett som ei fjør, flaug som ein falk for fjukande bør. Bylgjone asa,
og stormen stod stram Reint som i øsing
får båten min fram.
Tungalda vogga fjorden or dorm, skjelvande bura havet i storm.
Himmelhøgt sprøytte skumet på land,
fyrljosi blenkte
i brotsjø og brand.
Stod eg på vigvoll gong etter gong, skjoldane blenkte, sverdbladi song. Sælt er å strida for fagraste draum. Vondt er å driva som stokken i straum
Vokster
Varmen av soli voksteren driv,
kjærleiken kveikjer viljen til liv.
Varmen i hjarta
gjer hugen vår sterk: uppglødd gjer mannen sitt gjævaste verk.
Gjev deg i striden
Gjev deg i striden hugheilt og greidt, gjer deg med hæve tankar til eitt.
Striden den gode
gjer mannen til mann, uppetter stig du
til heimen du vann.
Striden som sulka hjarta og sjel,
Førde ein ned mot avgrunn og hel. Det som ein søkte ein slett ikkje fann; vann ein all verdi, ein ingenting vann.
Klæd deg i reine heilage skrud,
gå so i striden modig med Gud. Gled deg i trengsla, og fegnast i trong. Syng no, mi harpa, til siger ein song.
Vonbroten
Høgreiste manndom stråla og skein,
ingenting gjorde biletet mein.
Hjarta mitt bivra av sælaste frygd: so skuld' eg veksa i dåd og i dygd.
Modet mitt svall som storelv i flaum,
voni var ven som fagraste draum. Fram skuld' eg fara med siger ein dag; strid eg meg ynskte av hardaste slag.
Livet eg røynde, det røynde meg. Ikkje eg lenger rosar min veg. Styrken min visna, og voni vart all. Mandom og stordom i røynetak fall.
No må eg hausta teig etter teig, alt det eg åtte, alt det eg eig, sopa og snøyda til reint eg er kvitt det som eg kanna og kalla for mitt.
Islagd og frosen hugen min er, vinterkald natti yver meg fer.
Stjernone blinkar og vandrar sin veg, løynleg dei vinkar, men går ikkje meg.
Kall
Klårt gjenom fare, reising og fall
høyrer ein stendigt lokking og kall. Herren kjem til oss med bankande barm. Skjelv no, mi harpa, med tonen din varm.
Faderen og den forkom
ne
sonen
Sorgtyngd eg stunde, fredlaus eg for,
tyrstande etter tilgjevings-ord.
Faderen tok meg
som barn til sin barm. Syng no, mi harpa,
Fred
Harpa mi, strengen mjukleg er stillt. Syng no, so gråten løyser seg mildt! Her eg i synske svevnlause blund liver i æva
ei ørliti stund.
Minne som græter stiger or hav,
minne som kulsar, kjem frå si grav, sviver ikring meg frå fjell og frå øy, kjemer fram til meg som mann eller møy
Sorgi som tyngjer tegjande står,
sorgi som tærer hjarta mitt når. Burte frå ståket,
nar einsam eg sviv, minnet meg svider og brenner og riv.
Burte frå ståket einsleg og still
sit eg. Men minnet hugen gjer mild. Stundom det kjemer som tora og ljon. Når det går frå meg, so er det ei von.
Himmelen smiler, hugen min lær, hjarta mitt livnar, styrke eg fær.
Syng då, mi harpa, med eld og med glo! Tonane sildre
i flaum og i flod!
Herre, eg songen vigslar til deg. Hjarta og hugen fær du hjå meg. Freden og gleda du gjeva meg må. Sæla då einast
hjå deg eg kann få
Syndi du rykkje uppatt med rot! Hjelp meg å gjera hjarteleg bot!
Hjelp meg å veksa voksteren din,
hjelp meg å finna heimvegen min!
Tak meg inn til deg nett som eg står, tak meg inn til deg, læk mine sår!
Ingenting såg eg
som lækja meg kann, fyrr eg til menneskjesonen  meg vann.
Der, i hans auga, fann eg det att, alt som eg miste, skatt etter skatt. Der, ved han sida, vart ufred til fred, der, ved hans sida, seig hugverken ned.
i
Ha ustminne
Skogane tagna, fuglane fauk, høgt yver hovden dirra ein gauk.
Uppe på fjellet
det kvita so smått. Vérbrauti ljosna mot vinter og nott.
Lidene gulna, fuglane for,
stare og måltrast siglde frå nord. Fatig i tunet
og einsleg eg stod. Sår var mi bringa som dropla det blod
Vd r von
Midt i min vinter vonar eg vår.
Varmen vel eing gong fram til meg når.
No er det iskaldt, men likvel eg trur: soli meg finner: ho kjem når ho snur.
Høgt eg deg elskar, smilande vår.
Tusen av voner kransar ditt hår.
Auga ditt lyser
og munnen din lær, rein er din tanke og kjærleg di ferd.
Venen
Livsglad og vonfull stemnde eg ut.
Visst skuld' eg vinna venaste lut.
Himmelen smilte, og grendene 10, allting seg tedde i glans og i glo.
Alle eg møtte trudde eg vel.
Vener eg vann meg, di var eg sæl.
Skifte eg med dei
mitt gods og mitt gull laget var fagert
og fagnaden full.
Kvelden vart ikkje morgonen lik.
Fagnaden dulde dåring og svik.
Ulvane glytte
or sauhamen fram, gløypte og glefste dei godtrune lamb.
Røva og ribba avslengd eg låg. Berging eg ikkje nokonstad såg. Morgonen kom då, men vart so for sein: soli såg ned på
ein skamfaren svein.
Ikkje eg greidde lenger å gå.
Aldri eg kunde heimen min nå.
Drikka eg fann 'kje, det beid ikkje brød, Seig eg so ned: eg var butimot død,
Hender meg lyfte lettleg og mildt,
tok meg og bar meg varleg og stillt.
Rådde eg or att, og såg so ein mann venare var han
enn soli som rann.
Sari han vyrdsla, blidsleg han sa:
„ Frisk skal du verta. Kom, ver no glad!" Venare var han
enn soli som rann. Makelaus var han, den venen eg vann.
Mo der i med barn
et
Moderi sit med barnet på kne, syng ifrå hjarta:
„ Herren gjev fred!" Faren sit attmed og ser seg so sæl. Kling no, mi harpa: eg minnest det vel.
Bøn
Herre, gjev solglans! Vanmakti bed.
Folket i gullglans misser sin fred. Augo tek skade: dei ser ikkje veg. Hjarto vil kolna: dei finn ikkje deg.
Herre, du føre hugen vår heim!
No kverv han av som soldriven eim.
Vetteljos dreg han frå villande veg.
Driv han og drag han no heim att til deg!
Gjer med ein solstraum lyden vår varm!
Læk oss for sotti djupt i vår barm! Kveik innpå åren ein reinsande brand! Gå gjenom landet, og tak oss i hand!
Balder er burte
Balder er burte, Loke er att.
Ulven me høyrer yler mot natt.
Villdyri rasar i tanande renn. Yggdrasil skjelver,
og mannheimen brenn.
Hatet i logar hugane glør.
Son imot får og brør imot brør stridest i øsing
frå land og til land. Verdi hev vakna
i helvites-brand.
Dansen um gullkalven
Gullkalven tronar høgt på sin stall, stas-dros og stor-kar fylgjer hans kall,
ofrar si æra,
si frægd og si dygd; offer han sankar
frå by og frå bygd.
Gullkalven skin med dårande glans.
Agelaust øre
trør dei til dans, droser og drengjer i ovbunad fin.
Udygdi gaper og skamløysa grin.
Storbyen kveikjer ufysne brand.
logane driver vide um land. Ovgiren spelar og uhugen læt, uvette fegnast, og englane græt.
Morgon pd fjellet
Morgonen fager for yver fjell, solauga spratt, og snøen vart eld.
Lidene ljosna,
og lauvskogen 10. Garden nedunder seg kvilde i ro.
Høgt uppå fjellet sat eg og såg. Storhavet stavstillt framfor meg låg. Øyane sumde
som måkar på fjord. Siglarar stemnde
i sør og i nord.
Gleda i hjarta livna og 10.
Gråt vart til gaman, vanmod til mod.
Blåhimmel inne
i hugen min skein, livsleidi låg so
forunderleg rein.
Til lækjedom
Fram under krossen renn det ei elv.
Blenkjande vatnet fossar og skjelv, fløder og fløymer og greiner seg ut vidt yver verdi frå Golgata-nut
Alltid er elvi gullande rein,
aldri fekk vatnet noko slags mein. Aldri fekk kulden i isband det lagt, aldri det minka i helsa og makt.
Allstad der elvi frametter fer, reiser seg livet, smiler og lær.
Vokstrane doggast, i sanden det gror, tréi ber alda,
og hausten er stor.
Mot soleglad
Ser eg mot kvelden, dagen min lid,
soleglad-ljosken fer yver lid.
Harpa mi, kling då med tonen din lang, syng imot æva
med æveleg klang.
Den kristne kyrkja
Trygt uppå berget står det eit slott. Grunnen er blodraud, taket er blått.
Romi er mange,
men Herren er ein. Krossen seg lyfter so himlande rein.
Heimshavet ber mot bergborne borg,
dundrar med velde, sukkar i sorg.
Berget er grunnfjell, og borgi står trygt. Stor er den herre som henne hev bygt
Ævordoms solskin sløkkjer all sut. Ljosvengjer lange breider seg ut. Framyver havet dei vengjene slår, utyver tider
og ævor dei når.
Byen på berget skiner som eld, lyser til siste seinaste kveld. Herren er soli, og stjernor er me. Solljos me fær med usegjeleg fred.
Bordet er duka, badet i stand, klædi dei kvite ligger for hand.
Faderen fegen
i høgtidsbudd heim barnet sitt fagnar,
kvart barn som kjem heim.
Tusen på tusen heilage fer
framum på vegen langt frå og nær. Reintvegne andlit sollfyllte skin.
Klædi er skorne av uvove lin.
Heilage fylgje, heilage ferd,
snart skal du skoda Herren din nær.
Andlit til andlit du Sonen skal sjå, åsyn til åsyn
med Gud skal du stå.
Hjarta
*
Hjarta er voksterjord etla til fager gror. Herre, reid jordi til, då veks det alt du vil.
*
Eit hav er hjarta der stormane brusar og vindsog og vindflagor søgjer og susar. Eit hav er hjarta der soli glitrar
og båror i tusental leikar og litrar; i skjelvande ljosfrygd det lær,
og soli i fanget det ber; til botnen i ljos det fløymer, i sæla kvar dropen seg gløymer.
Herre, ver sol yver havet, spegla ditt andlit i kavet,
so kvar ein dropen kann glitra, kvar båra kann læ og litra. Herre, når stormane susar,
ver du på sjøen som brusar, gå på kvar einaste bylgja, lat sjøen um foten din skylja! Ver soli som lyser til grunnen, so du i kvar dropen vert funnen!
U4K&gt;.
Heimkoma
■jf
Fader, kom til meg og tak meg inn til barmen din, so eg kjenner du hev elska meg alltid, ja frå ævordoms morgon.
Tak meg inn i armane dine, so eg kjenner at du fegnast med flødande fagnad,
no då du endeleg fann meg att her i villmarki og audnene, millom udyri som fer imot meg med hole gap og gneistande augo, grøngule av brennande gir
etter å krasa meg og gløypa meg. Tak meg i handi
og leid meg trygt på heimveg! Å, bergingsmannen er komen, den fullgode og sterke
som kann vea udyri av
berre med ein vink av litlefingeren.
Alle udyri tagnar
på timen du trør på marki og augo dine strålar i romet og sveiper meg inn i sin glans.
Opna armane dine, tak meg inn til deg,
so som berre ein får tek imot son sin, den sonen som var burtkomen og atterfunnen, og som han hev lengta etter so sårt
i mange og lange år.
For myrkret og audni fæler eg ikkje no. Og udyri tegjer.
Det er av frygd hjarta mitt bankar.
Eg høyrer harpelåt og song. Det er ei hylling til deg, og ei usegjeleg sæla for meg.
Det lyfter seg eit ljoshav som bårar ikring deg.
Det strøymer ut ifrå ditt eige hjarta og fløder ikring sonen du fann att, og som du tok inn til deg
so som berre ein makelaus far tek imot ein son som han hev lengta etter so sårt
i mange og lange år.

Mannahugen
*
Yver livsens fjord undren hugen ror.
Kvar gong soli klåre sender, rette vegen hugen vender.
Livsens rette brunn flyt på solskins-grunn.
Høgreist hugen der kann fara inn til livet som skal vara.
Norskdoms-våren
*
Hav takk, Laurents Hallager! Vaken du var, eit ljomande vårbod til landsmenn du bar. Du var liksom fuglen den fyrste som syng. Men tonen fraus burt millom islagde lyng. Og fuglen sat roleg, han song ikkje meir. Dei kom 'kje dei andre, — det kom ikkje fleir.
Du var liksom dropen som tikla frå ufs. Men kulden kom atter med isande gufs. Og dropane stansa, og vårvoni med, og stillt liksom fyrr låg utalege fræ, til soli fekk makt og skein våren vår inn i lundar og lider, i hug og i sinn.
Og so vaknar fuglane, ein etter ein, dei tirlar og flaksar frå grein og til grein Og dropane losnar og veks seg til elv, og jordi som nyfødd i vårgleda skjelv.
So stig han fram, vår største mann: han kom og såg og siger vann. Me samlar oss i mannjamt kor og takkar med vårt beste ord for Ivar  Aasen. Heimen vår han bygde upp, so trygg han står, på berget botna. Ven og rik han veks seg gamleheimen lik. No syng me alle hand i hand:
Me bur i Heilag Olavs land.
Det tinar og tøyar på isen og snøen, det brydder med blomar, i lidi, på bøen. Sjå fyrst hev me „Symra", og andre kjem etter, det livnar og ljosnar av knuppar som spretter.
Det tinar, det tøyar, det tonar av vår, til austfjell og utøyar ylen no når.
Staren er komen, og erla og trast: Syngja kann alle, og alle hev hast. Alle so byggjer dei, kvitrar og lær, talar og tirlar og tidender ber.
Aust or markom
syng det eit grensekor, med skogsus i mjuke heimlege ord.
Upp or dalom kjem det ei fossande elv;
Ho syng so det strøymer deg sælt gjenom barm, ho leikande fløymer
med dundring og marm.
Ho sprengjer og sprøyter i fossen vill,
ho lognar seg blidleg i tjørni still.
Ho kviskrar og synger og ropar og spår:
I dalom vert vår, i dalom vert vår!
For besnande bør går det skip langsmed land, og snøkvite nysegli skin utmed strand. Det ber utpå havet for kuling og bris;
det blinkar i soli som broten is.
Det frøser med eim og det svartnar med røyk, som kvervlar og kverver med fægjande føyk. Maskinene hamrar, propellane slår,
motorane kakkar og skutone går, frå vik og til vik og frå fjord og til fjord, frå aust og til vest og frå sør og til nord.
Det livnar ikring oss med brand og med glod, det lyser av vilje, det blinkar av mod.
Me høyrde eit ord av ein skald um at fred er ikkje det beste i verdi vår ill,
men det, at i fullaste alvor me vil. 
No vil me som brand når han veks utav glod, no vil me som skogen som tek til å gro. Me reiser oss upp med all makt som me eig. For våren er komen, og vintren er feig.
På odelsgarden
 •&amp; 
Sjå heimane ligg der frå heid og til hav og krullar seg saman i grender ute på vågskorne strender,
inne i skogdøkke dal.
Signing det fylgde med stræv og med bal, hugnaden kom etter møda og kav.
På land og på sjø, i skog og på bø var livberg å finna for trottuge hender og æra å vinna for framtøke menner.
Dei såg det var fagert å strida, dei såg det var løn for å lida. Det ærlege arbeid seg løner, og signingi ervest til søner
frå fedrane led etter led. Ja ætt gjev til ætt sin rikdom, sin rett,
sin hugnad og fred.
Veit du fagrare verk enn heimar å byggja? Veit du hævare mannsverk enn ulende rydja? Alle veit det at dette yrke
gjev landet bløming og folket styrke. Kven er då dei gjæve som gjev ei framtid til folket, eit helsebrev, med di dei so trufast stræva
og stridde i alder og æva?
Bøndene er det som byggjer landet, bøndene er det som rydjar landet, bøndene er det som tryggjer landet.
Dei urdar og audner til åkrar lagar,
so kornet og graset i vinden svagar.
Dei hjelper Vårherre med skaparverket, og lyfter uppyver seg livsens merke.
Dei held i si hand
vår heim og vårt land. Dei soga vår skriv med dåd og med liv.
Sjå mannen og kona kjem fylgjande der, med borni ikring seg. Dei smiler og lær.
Det er solegladsbil; dei tek seg ein kvil.
Dei ser yver åkren og bøen
og fegnast for vokstren og grøden.
Fjorden ligg stavstill og tenkjer, soli på snøfonni blenkjer.
Alt speglar seg best i hjarta og barm; det livnar ein solstraum so klår og so varm av takk og av bøn som til himmelen går, for lukka og signing frå år til år.
Som regn og som sol all voksteren 01,
so veit dei at varmen frå faderbarmen
gjev sæla og liv til mann og til viv.
Og minni vaknar frå år og dag dei stridde og stræva so trutt i lag. Det er som solvind um vangane fer og yndeleg ange i båror ber. Det strøymer inn til dei so reint og rikt som fagre songar og vene dikt —
alt, alt som dei livde saman
i sut og møda, i stræv og gaman.
Dei hugsa so vel då den hæve faren gav frå seg til sonen den gamle garden. Då bad han dei vyrdsla og fli og fjelga, og minnet um fedrane halda og helga, so ætti fekk liva i fred og ro
so lenge som åker og eng vil gro, so lenge som livet av liv seg éi, so lenge som gauken i lidi gjel.
Dei minnest dagar og timar stride, dei minnest stunder og år so blide.
Ja minnet lyfter på sorg og gråt, og minnet ringjer med gledelåt. Men beste bandet som saman batt,
det var då borni, den største skatt.
Frå bygd og frå sæter, frå fjell og lid det strøymer av tonar med minne i. Det går som ein underleg lokke-om av hauking og surling og bjølle-ljom. Det tonar frå barndom og unge år, det tonar frå sumar og haust og vår. Det tonar frå alt dette odlings-yrke — d'er livet som tonar med ungdoms styrke.
Og minnet tek glans ifrå åre-elden, frå alt som du høyrde der heime um kvelden, frå himmel og hav og frå høge nut,
frå elsken som vakna hjå gjenta og gut, frå barne-augo som smilte sæle,
frå tirlande reine barnemæle.
I modersmålet går alt som i flaum, din fagraste tanke, din hævaste draum. Der liver det alt som du fekk i eiga; di skal du deg aldri ei tunga leiga. Men vil du berga din eigen gard
og æra minnet um mor og far, so må du målet ditt uppatt reisa - det norske flagg yver Noreg heisa.
Bygg landet ditt, bonde, som fyrr du det bygde! Gjev det din truskap som fyrr det trygde!
Når urdar til engjar og åkrar du lagar, skal folket vårt endå få gode dagar. Og når du vil verna oss best du kann, skal Noreg stå blømande mann etter mann Ver sterk då, og stå som fyrr du stod, so framtidi verter ein morgon god,
med sol yver fjell og strender, med helg yver alle grender!

Nordlyse
x
For ein leik, for eit liv, for ein logande glans! Er det solfolk som sviv der i spelande dans? Er det vinterbraut-vette som hoppande spring? Er det alvar frå usedde heimar, i sveivande sving?
Eg lyt stogga og stå, eg lyt stira og sjå.
D'er ein eldmyrje-kveld. Der tek himmelen eld! Sjå kor brimhestar slår og kor byrtingar brår yver høgaste nutj
Å der sloknar det ut. Nei no føyser det fram med ein knitrande eld. Og det dirrar og skjelv som eit frynsute tjeld.
For ein leik, for eit liv, for ein logande glans!
D'er visst solfolk som sviv der i spelande dans!
Eller er det eit ljoshav i utheimen der,
som lig bårar med skavlar, so skumsprøyten ber
imot heimsbruni vår
og det dimsynte auga mitt når med eit bivrande ljos
ifrå ævordoms os?
Eller er det gneistar frå smida der livet vert forma og meisla,
som fluktar og flyg ikring himmelen vida?
Er det eldmyrje-hestar
som ingen kann tygla og beisla?
Kven er det som sit der og smider med' tidene lange dei lider? Kva fører han no inn i avlen? Kva fløder no fram med Guds merke på ljosbåror snøgge og sterke,
som vokstren um våren på solvengjer boren
på toppen av ljosbåreskavlen ?
Eller er det ei spegling av skiftande liv og lagnad i heimen på jord?
Er det hugar og hamar som spelar og driv so som hugskoti sætlause for?
Herre, er det so lettfare alt det me ser som ein braglande nordlyse-leik? All vår dåd, som ein augneblink losbjart seg tér er han berre ein nordlyse-kveik?
Og all glimande frægd ifrå høgd og til lægd ikring stordom med ærefull krans: er det berre ein skeinande nordlyse-dans ?
Men kven gjer det so livalt der uppe i kveld? Og kven breider det ut, dette frynsute tjeld? Kvar er han som sit spelar med all denne eld?
Heren som går i den gode striden
 % 
Ungdomen kjemer, vigsla til strid. Glade dei såg seg i sæle syner. Frametter ser dei; voni er blid, ljos som når dagen i aust seg bryner.
Draumar dei herdar til vilje som stål, merke ber dei på høge stenger. Frametter ber det, og store mål lyser for ferdi betre di lenger.
Sælt dei gløder av eld frå Gud, lyser som dagen i aust seg bryner. Klædde er dei i heilagt skrud, ljossterke tankar i sjeli lyner.
Lyfte er dei av evigt liv,
dei lyfter verdi som soli eimen. Varmen er dei som verket driv,
saltet er dei som friskar heimen.
Pilegrimsgang
■*
Han sleit seg fram med foten sår, og sår var kvar ein led. Frå tram til tram
det seinleg går
på vegen upp og ned.
Han ser seg kring og pustar ut,
står nut ved nut som båretopp på hav.
Han er so styrd, so tung hans gang, og syni lite trygg. Han hev ei byrd, ei skreppa vrang, på gamle slitne rygg.
I fyrti år
ei onnor byrd
han bar forutan ro. Det gnog han sår som inkje grør.
Skal dei då aldri gro?
Gud Fader veit, og Mari møy,
og sonen, Jesus Krist. Eg sleit og sleit
på hav og øy,
og her eg fer til sist.
Men kvar eg fer eg med meg hev
mitt djupe hjartemein. Eg bar og ber
i sut og stræv
ei byrd so tung som stein.
Lyft byrdi av, du Herre kjær!
Eg aldri vinn det, eg. Med krossa stav
eg difor fer
til deg på kross-merkt veg,
Med krossa stav eg kjem med trå
til deg frå heime-øy.
Lyft byrdi av, og lat meg då få liva eller døy.
Han stridde trutt og fram seg stava, og dag og natt på fjellet kava. Han stundom framandt fylge fekk, men for det meste einsleg gjekk. Det ferdast mange same leid
av pilegrimar, skreid på skreid. Som åi hastar mot sin os dei strøymde nord til Nidaros.
På Dovrefjell han stod ein kveld, og gløymde møda, sår og sut. På fly og sky det brann som eld frå soli yver viddi ut.
Det var som landet umskapt skein med barnesmil so skir og rein, det var som ljose fylge for
til himmels upp og ned til jord. Skirsla og reine var dei som bar helsing fram frå sin evige far. Han såg det klårt, han såg det greidt at jord og himmel gjekk i eitt.
Med hjarta lyft til Gud han bad, og ljosna der i soleglad.
Ein heller fann han nærre ved og sovna der i godan fred.
Men dagen etter just som fyrr han tyngdest av si gamle byrd. Det gjekk so seint; han ottast mest han aldri kom til olsokfest.
På Feginsbrekka ved soleglad d'er sælt å stå,
og helst når Olavs-klokka Glad tek til å slå,
og alle klokkor i heile byen helsar helgi og signar lyden, lyser fred,
syng og bed,
syng med helsing frå kongen sæl, og sælkar kvar ei fredlaus sjæl.
På Feginsbrekka no står det mange av dei som kom dei vegane lange. Dei ser og ser på Nidaros.
Smilande fager som bruri ljos, sælkar seg byen i olsokfreden,
som finsleg um landet er fallen og beden. Soli sig og klokkor læt,
soli sig og klokkor græt. Alle klokkor tek til å gå, alle klokkor tek til å slå.
Kva er det for klokka som fagrast ljomar? Å nei, kor vent det i fjelli omar!
Dei drygjer, og lyder på fagre låt,
dei drygjer, og lyder med gledegråt.
Dei skyner det alle: d'er Glad som læt, ho signar og lokkar, ho lær og græt. Aldri dei høyrde ein song so rein, det går dei alle til merg og bein.
Dei drygjer, og lyder på fagre låt,
dei drygjer, og lyder med gledegråt.
Det letnar og linnar so sælt i barm,
han tinar der innar den såre harm.
Dei syng sine salmar so høgt og mildt, og songen jalmar
i kvelden stilt.
Han sig på kne for alterfot,
med kveikte ljosi skin. Han græt og bed
seg sælebot
ved Heilag-Olavs skrin.
Og songen stig frå munkekor
og strøymer som ei elv. Han stig og stig
med livsens ord
og gjenom hjarta skjelv.
Då smatt ei tår frå augnekvarm,
og tåror kom i flaum. Or hugen sår,
or hugen varm
dei kom i stridan straum.
Eit ord det brann i hug hold
frå høgdi til han ned. Han sæla vann,
ein mann av mold,
i ordet um Guds fred.
Det var som berg frå bringa seig,
som jarnfast band vart løyst Han skjelv til merg
og bein, men eig i hjarta evig trøyst.
Og natti kvarv, og soli rann
med morgon yver jord. Og natti kvarv,
og soli rann
med livsens sæle ord.
Christopher Bruun
#
Det regner og blæs, og skyene driv og sig yver åsar og lid. Og elvi fer stor og rotar og riv
i auren, i sandlega si.
Ho svingar seg fri gjenom dalen, som dølen i songen og talen.
Det rivnar i sky, og soli ser fram og skin yver land og øy,
og regnbogen ris yver dal og kamb og lyser mot mann og møy.
Det ljosnar i lider og grender, og blomen mot soli seg vender.
Og fram under fagre regnbogen trår ein ferdamann liten og kverv.
So lyfter han augo mot fjelli, og står med åsyni mild og djerv.
D'er alvor i auga og smil um munnen, alvor og smil ifrå hjartegrunnen.
D'er Christopher  Bruun som er ute og fer, ein Christopher er han for visst.
Ein tanke han hadde av hjarta kjær: å tena frå fyrst og til sist.
Men tena han vilde då berre den største og hævaste herre.
So hadde han sét so fager ei syn: eit andlit i logande glans.
Det for gjenom bringa som eld og lyn: Sjå dette var herren hans!
Ja heretter vilde han berre ha Jesus Kristus til herre.
So spurde han Herren i hjartans bøn kva yrke han etla han til.
„Ja send meg då, Herre! Forutan løn eg går berre dit som du vil."
Han vart so forunderleg vaken av ljosi på sjuarma staken.
„Ver ferjemann, du — ein påliteleg los ved vadet med stridvorne straum. Før brøderne yver frå myrker til ljos, gjer likt for din fagraste draum!
I ljoset du augnar med gaman før borni og fedrane saman!
Og ser du eit barn på strandi ein kveld, so tak det på ryggen din.
For deg og for folket ditt livet det gjeld
at yver med barnet du vinn. Og det er den hævaste æra det barnet til folket få bera."
So for han då der, den lettføtte svein, til ferjestaden sin ut.
Og mot han i lufti regnbogen skein so vent yver høge nut.
Han kom so til vadet ved straumen, til yrket han augna i draumen.
Der stridde han trufast i dagar og år, og førde og ropte og bad.
Og ferjingi gjorde vel foten sår, men ofte var hugen glad.
For mange det vakna med fagnad og ynskte seg dit der det dagna.
So kom det til vadet eit lite barn, bad mannen om ferjeskyss.
Han seig under byrdi, men fekk seg til og styrke ein livsens kyss.
varn
Og då fekk han retteleg læra at barnet må mannen bera.
Det klårna for folket, det vegen sin såg og borni fann fedrane att.
Det gråna og ljosna i myrkret som låg og hugane tyngde og batt.
Å, det er ei underfull æra eit livsljos frå Herren få bera.
Men ferjemanns-yrket det slutta 'kje snart, og Christopher står der han stod. Og der skal han stå med åsyni bjart og tala med eld og glod.
Ja Ijosglad han står der i dalen. Men vidt ikring landet går talen.
No kjem det ein ungdom til dagstore verk og spør etter ferjeskyss.
Og Herren er med og gjer hugen sterk med vegsyn og livsen kyss.
Det skin yver landet med klåre, det brenn på vår heimlege åre.
Me helsar deg, ferjemann god og kjær, ei hylling frå hjarta me ber:
Ein vaktmann du vert i vårt norske tun, du Christopher  Arnt  Bruun. 
Vigsla
*
i
Havbåra velter med dyn og brak mot landet i stride storm. Fjorden, som likka i ro og mak, vaknar or draum og dorm.
Mannen som pløgjer ei gjevmild jord og gjæter sitt gode fe,
vaknar ein dag av eit usagt ord og misser all svevnug fred.
Inn ifrå evige heimar går og bårar eit usét hav.
Fram til kvart mannsbarn ei bylgja når med dragande sterke krav.
Allstødt han bårar, den sterke straum, frå ljoset som livet bar,
speglar vår venaste hjartedraum, og helsar kvart barn frå far.
Hjarta vart bivrar i ank og spør um framveg og mål og méd. — Reist er ei opi, ei herleg dør til heimen med ljos og fred.
II
Sjå guten med geitene drivande fer og styrer med staven sin flokk. Kva tenkjer han på, no det uppetter ber med song og med hauking og lokk. Han fegnast ved feet som frametter fer, han veit han kann føra sin hornute her.
Med framande flokkar dei stangast i strid. Han skil dei, og lokkar deim upp under lid.
Han stoggar på leitet; ein steinsess han og feet i kluftene kliv.
finn
Det vårar, og soli seg uppetter vinn og vekkjer all vokster til liv.
Der stiger ho stor yver fjellet i sør, ho vermer i bratta og glansar og glør.
Det glimer i nuten, det glinsar frå tre, det strålar um guten
som gjæter sitt fe.
Det er som han sigler i vidheimen ut og liver med alt som han ser.
Han sym yver skogen frå nut og til nut som fuglen i solfagert ver.
Han duvar og dukkar som måken på sjø, han didrar og gidrar som solskin på snø.
Ja allheimen tek han i famnen sin vid, med solstrålen ék han til alt det som bid.
Han gløymer seg sjølv når i vidheimen fram han sigler på draumlyfte veng.
Og hugen er sveipt i den tidlause ham som sjeli hans eiger og treng.
Men atter han vender frå snøggsiglde ferd og samlar inn i seg ei strålande verd.
Ja allheimen dukkar
i hugen hans ned,
or duldo det sukkar
so sårt etter fred.
For fram yver solblanke vidder det for ein skugge frå svartnande sky;
det var som det myrke og kalde på jord seg samla, so ljoset laut fly.
Og guten såg stridande her imot her frå ljosheim og myrkheim i rasande ferd.
Det hitna i hugen, i hjarta det brann. Han ynskte å vera ein stridande mann.
Det var som det ljoma med song og med låt frå sæle usynlege kor.
Det svara i hjarta med lått og med gråt, med om av usegjande ord.
I duldo det song um ei avgjerslestund, og varsla og tona: „So vakna or blund!
Og klæd deg, du ungdom, i heilage skrud!
Ver med i den gode striden for Gud!"
Og guten vil med i den ljosleitte her som fører for sanningi strid
og våpen for Herren den herlege ber, so lenge som vondskap og myrker det bid. „So hjelp meg då, Herre, bu sonen din til, og før han og leid han som helst du det vil!
No veit eg meg vunnen og vigsla til strid,
no veit eg meg vunnen for heile mi tid."
111
Fælsleg, med frøsande velde helherren stormar fram,
vonar at alle er selde til styrlaus og botlaus skam.
Alt skal slokna og øydast, alt skal i oska døy,
alt skal røvast og snøydast frå fjell og til ytste øy.
Tusen av skamlause sveinar fylgjer sin hovding vel. Tusen av samlag seg greinar utyver jordi frå Hel.
Svartskyer flyg og føyser, alt står i rok og fok. Hatet i hjarto gøyser. For no er det Ragnarok.
Sverdslagi høgg og hamrar, skjoldane brakar og brest, heimen i ank seg jamrar, og allstad det knakar og knest.
Høyrer du dynet og duren, høyrer du yling og om? Heimdal, han lyfter luren og blæser til strid og dom.
Alle som endå kann vakna, vekk dei or gålaus blund! Alle som endå kann vakna, vekk dei i denne stund!
Frelsa er gjerne nærre! Der ser du den syni best. Der rider livsens herre fram på sin kvite hest!
Ljosherar lange til striden strøymer og fløymer inn, smiler åt sari og sviden og sælkast med herren sin.
Høyr då, du hermann unge, skriv deg hjå Herren inn! Strid so den striden tunge inne i hugen din!
Gå i den gode striden, gå både mann og møy! Vyrd ikkje sari og sviden, du liver um du må døy!
Sår som i barmen blødde, byrd som du tungsamt bar, eld som i hjarta glødde:
alt vert eit vengjepar.

Jerusalem
•*
Jerusalem, dei ropar på deg frå alle endar av jordi, høgre og høgre for kvar dag. Israel jamrar seg av lengt
og av sår saknad.
Dei ropar med tungor som turkar og hjarto som talmast
etter dronningi millom byane i verdi, vigsla og velsigna,
med ei åsyn som skin i minnet frå tusen møte med Gud.
Men dronningi vart træl i framand kongsgard,
og borni vart burte frå mor si og træla i mange land
og skildest i mange tungor. Dei vanka so langt og vida og vandest med mange ting.
Men mest og hardast dei møddest i mylna som gullet mel.
Dei gløymde so mange sitt høge mål, glansen frå gullet deim dåra.
Dei mistok seg dyrt:
for gullglansen gløymde dei ljosken frå Zion.
Kven såg lenger inn i himmelen enn Israel, du utvalde ætt! Kven såg fagrare syner enn du! Kven var næmare Gud!
Kva flekk av jordi vart æra og etla til fagnad so ovstor som du, velsigna Jerusalem!
Hjå deg sette David sin kongsstol,
hjå deg bygde Salomon templet for Zebaoth Og salmar og songar dei tona so sælt, at bergi og haugane bivra.
Ja kven fekk ei gleda som du,
Jerusalem, og gløymde seg so i frygd som dine born!
Profetane bar helsing til deg frå herren yver himmelherane,
og Faderen synte seg for deg i Sonen, den einborne, som han åtte og elska frå ævordoms morgon.
Kva gjorde so du, Jerusalem, då Herren kom til deg
med hugnad og fred for all heimen? Du gløymde deg vel i ør gleda
og helsa Herren?
Jerusalem! du gløymde gleda di, du vende augo mot jordi,
og i ditt eige velnøgje sveipte du deg inn. Herren lyfte deg til himmels. Av evig herlegdom lyste åsyni hans.
Du vende augo dine frå han,
i ditt eige velnøgje sveipte du deg inn. Herren lyfte deg til himmels.
Du lyfte han upp på ein kross. Men den krossen din
bind no jord og himmel i hop og held heimen uppe.
Jerusalem! høge og fredhelga by, du som hadde tusen møte med Gud: kor fælslegt det vonde må vera som soleis fekk velde med deg!
Den gjævaste gjest som jordi hev sét hadde du venta på.
Og so vanda du han som du gjorde, verre enn alle andre du vanda.
Han skulde vore kongen din, du skulde vore borgi hans,
den strålande midstaden for all verdi,
og Israel skulde vore eignaluten hans framifrå.
Som ein god hyrding kallar på eit burtkome lamb, som ei mor nemner barnet sitt på namn når det
er i naud,
soleis kalla han på deg, Israel.
Og endå kjende du ikkje mælet hans. Alle hjartestrengjene hans klang i dette Men du kjende det ikkje, Jerusalem. Kven fekk vel ei slik gjestings tid!
mælet
Kven mismætte gjestingi verre! Du vart lyft til himmels, Jerusalem. Men helheimen valde du.
Som ein blom slær ut sine blad og brikjer av vænleik
når soli vert varm um våren,
so skulde vokstren din vore, Israel. Som fagraste renning i rakvaksen skog, so skulde Israel reist seg
og stade til æveleg tid.
Og fred og velsigning for alle folk skulde strøymt som ei å frå Zion til alle heimsens endar.
Alt skulde grønkast der åi for fram, gras skulde grott, og urter og tre. Og alle augo skulde vendt seg
til deg, Jerusalem,
og åsyni di skulde skine som soli i æveleg klåre frå møtet med Gud.
Ei ny lov fekk du, Israel, både for land og lyd, ei kongelov um eit nytt liv:
Det er systkin me er saman med. Når me sælkar einannan med brorskap, er me born hjå far vår.
Då byggjer me livet upp. Åsyni lyfter seg,
augo lær.
Himmel og jord møtest.
Israel, odelsborne bror!
Korleis gjekk det til at du vart blind då han kom til deg, rette kongen din, fredsfyrsten som vilde føra oss alle saman og gjera oss alle til systkin!
Heimlaus vandra han ut ifrå deg og feste seg folk etter folk til ein systkinring ikring Faderen. Dei gjekk halvveges imot han, dei hyllte han til herre,
men vende augo mot jordi, dei stansa, og stirde ned, med trådom i hjarta.
Dei lét seg binda med tusen trådar,
med træleband som skar djupt inn i holdet. Dei vilde eiga verdi for godt,
og kvar for seg vilde eiga alt åleine, og ansa ikkje etter at dei fekk skade på sjeli Denne trådomen trælka dei,
denne trådomen øydde livet ut. Men tenarvegen som Herren viste og sjølv gjekk fyre i truskap til dauden, den vegen vanda verdi, justsom Israel.
Kva vann me so i vårt vinnings-jag?
I hat og hemn står me mot einannan, i øgjeleg ank
og grenselaus kvida.
Himmelen var open yver oss. Helheimen hev vorte vår løn.
Yggdrasil skjelv
frå øvste blad til nedste rot. Kvart mannsbarn bivrar,
og kvar flekk av jordi,
som doggdropen i frostvind.
Inn i øydemarki millom villdyr vimra me oss av,
då me bad velfar med Herren og ikkje lydde på ordi hans.
Vonbrotne, skamfarne verd, vend um til Herren!
Bed velfar med Helheimen! Lyft augo mot himmelen!
Av alt som hender må alle høyra at Herren kallar.
Israel, gå fyre!
Du er den fyrstefødde sonen i farshuset Far heim, og før oss andre heim!
Jerusalem, no rivnar natti. Det ljosnar alt i aust.
Snart renn soli, og dagen ris upp.
Kjenner du ikkje at folket ditt lengtar etter deg
Jerusalem,
mest som fyrr då dei for upp til høgtidene. Allestad-frå kjem dei til deg
som dogg or fanget åt morgonrauden, ditt eige folk, Israel.
Og du bivrar av lengting etter borni dine, du utvalde og avheidra dronning millom byane
på jordi.
Ja bergi dine bivrar, Golgata og Zion skjelv
Bekkjene syng med ny tone,
og blomane braglar yver alle marker, vænare enn Salomon i all sin herlegdom. For no vender Israel heim,
Jakob kjem att frå utlendingskap.
Frygda deg, Jerusalem, og helsa Herren
med ovstor fagnad, med ør gleda! Det er han som fører Israel heim att. Han vil sanka dei kring deg,
for di han vil sanka dei kring seg. Riket sitt vil han reisa på nyom, med rettferd og fred,
og ljoset skal skina som soli frå Jerusalem yver all verdi. Fredsæle stad, Jerusalem! No kjem fredsfyrsten til deg. Kjenn so di gjestings tid!
Israel, du utvalde, du avheidra!
No veit du kva det vil segja å gå sine egne vegar i ulydnad og truløysa.
No veit du kva det vil segja å gå vill
og verta framand og heimlaus millom framande, langt burte frå farshuset.
Du vart som den forkomne sonen som åt avfall med svini,
endå du var utvald, Israel,
til å vera den odelsborne millom ættene.
No reiser heimlandet seg i minne ditt, og Jerusalem ropar på deg,
so du høyrer det kvar du vankar på alle dine vidskilde vegar.
Reis deg, Israel,
bu deg til heimferd!
Som ein strålande morgon skal heimkoma di vera.
Me andre vil sjå på deg og fegnast. Den nye dagen din
er ein ny dag for oss alle. Som ein strålande morgon skal heimkoma di vera, Israel, for deg fyrst, og so for oss.
Og du, Jerusalem, er midstaden i verdi, når Israel er uppreist
og samla um Herren atter.
Velsigning skal det strøyma og stråla frå deg, som friskaste vatn og som fagraste solskin, i sør og i nord, i aust og i vest.
Herren vil gjeva deg heidren din att, Israel, no når du kjem heim til han.
Han vil lata si åsyn lysa yver deg, og du skal skina med æveleg klåre frå møtet med han.
Herren ropar på deg, Israel. Far heim, far heim!
Jerusalem, no rivnar natti. Det ljosnar alt i aust.
Snart renn soli, og dagen ris upp.
Pilegrimen syng
*
Herre, eg bøygjer mit hovud og gøymer mit andlit. Eg klagar og sukkar i anger og trege for alle dei stunder eg spillte og alle dei år eg øydde i fåfengd draum og dårlegt dikt.
Ingi orsaking eg hev, for tidleg eg kjende i hugen ei lengsla som brann og ein tone som lét i stille stunder og midt i ståket og styren. Til himmels gjekk lengsla, til evige strender,
til stjernebrautferder i ævelengder, til upphav og endemål, til deg, Herre, som eg kjende eg ætta frå og var etla til. Eg hadde ein song i hjarta, han lét i løyndom, so sælt at eg vogga på båror av fysna og gleda. Yver berg og djupe dalar eg siglde med frygd, frå blåne til blåne, med englar i fylge.
Når åri kjem, når vaksen eg vert, fagre storverk eg då skal gjera;
då skal du få pris, Herre, i dåd og i dikt!
Ein fager song skulde livet mitt vera, og songen fram skulde strøyma som elv ifrå fjellet, som bekk ifrå skog, som fuglane syng og fossane durar um våren, med venleik og velde som rørde ditt hjarta, du Fader i himmelen, so du tok meg i armane dine og eg såg deg inn i auga og gløymde meg sjølv i sæla: sonen var komen til far sin.
Men sårt må eg klaga: Kor vart det av songen? Vart livet til song? Fekk songen min liv?
Som bråna malm skulde målet renna, i fager straum or hug og or hjarta til pris for han som livet meg gav og tonane feste i hugen
som songaren hengjer ei harpa på veggen, ei harpa med skjelvande strengjer. For hugen min skalv av det store under som livet er, frå ytste stjerna som blinkar, til minste strået som opnar sitt blad imot soli. Burtgløymd eg stirde mot stjernetekt kvelv til langt ut på natti, so snaudt eg fekk sova. Stjernone hadde sin eigen tale til barnet, barnet vende sitt auga mot stjerna som blinka — stjernor frå jord og stjernor frå himmelen lyste og lo mot kvarandre med ljosglans frå Gud. Ofte den ovfagre tid må eg minnast, då barnet skoda til himmelen upp med burtgjeven smil.
Herre, vår Fader, du gjeve oss nåde, so himmelen open me skodar, og lysande stjernor me øygner hjå deg,
uteljande mange som byggjer di trona av livande steinar. Derifrå er det ein ljoske me ser kvar gong eit menneske gløymer seg sjølv av kjærleik til deg. Ein gong skal me sjølv koma med i den herlege bygnad som strålar frå æva til æva og allheimen fyller med liv frå deg, vår Fader, og deg me skodar med upplatne augo, andlit til andlit.
Kor fær eg fred når eg veit at so mykje eg spillte, og minnest kor mykje eg synda, kor mykje og mangt
eg forsømde!
Det klagar ikring meg som utburd ved strandi ved
midnatt.
Det klagar inni meg som regnvind i skogen um hausten. Ja klaga eg må som ei mor når einaste sonen ho miste; aldri ho gløyma det kann, og ho tregar so sårt at for lite ho gav han av elsk og av umsut.
For lite eg gav, for lite til far og til mor, for lite til syster og bror, til born og til viv, for lite til frendar og vener og fedraland dyre, for lite til Gud eg ofra i elsk og i yrke, so Guds rike kunde koma og namnet hans helgast, og sæla livna i dal og ved strand,
og freden i hug og i hjarta seg festa.
Herre, tilgjev meg! Lys freden din yver meg, lat di åsyn skina imot meg,
lat ditt auga lysa yver meg! Rett ut armane dine mot meg, so eg veit at eg er din eignalut, fri frå mi eigi misgjerning,
fri og frelst hjå deg og heime hjå deg, son i huset, son i farsgard!
Ovstort er alt som eg bed um.
Men eg greider meg ikkje med mindre
Herre, hev eg spillt mine kvæde? Hev eg spillt eit livsens dikt? Det brann i sjeli frå liten eg var,
av dei syner du gav, av den tonen som lét. Men or duldom det kom kje i dagen;
det løyste seg ikkje til liv. Eg tala, men fann ikkje ordet som kveikte den elden eg ynskte; eg song, men fann ikkje tonen som fengde i sjelene og yngde dei upp, so som ordi våre gjer når du andar på oss. Hev eg øydt det ord du gav meg
og vike av frå vegen du viste meg,
og ikkje ansa det ærend du sende meg i? Hev eg høyrt so mykje etter mange andre tonar, at eg ikkje gådde den djupaste, som du gav meg? Hev eg høyrt på meg sjølv i staden for på deg? Hev eg sét inn i meg sjølv og havt nok med det i staden for å sjå upp til deg og gå inn under dine
Hev eg vore teken av klangen i mitt eige mæle i staden for å verta gjenomglødd av di røyst? Hev eg spegla meg sjølv av i dei eg tala til i staden for å spegla av deg og bera bod frå deg? Då må tomleiken koma, og leida;
då må folk venda seg frå meg.
Sjølv er eg berre ein elektrisk tråd
som er myrk på timen eg bryt straumen frå deg og meinast ha nok i meg sjølv.
Herre, set straumen på att, og knasa det alt som vil stoppa han, endå til mine eigne fingrar. Berre i deg og av deg kann eg liva!
Lær meg den visdomen til fullnads,
um han er aldri so tung, og kva han kostar! For han er einaste helsebot og einaste hjelp, einaste rådbot til å retta det som rengt er.
Herre, hev eg spillt mine kvæde, so gjev meg dei att!
Lat alt verta godt!
Lat det gamle vera umme og alt verta nytt!
Løys meg frå alt som hefter meg på heimvegen til deg!
Lat meg faa gløyma mitt eige og berre minnast alt som ditt er! Herre, stig inn til meg og bu hjå meg!
Og talar eg då um deg og dei ikkje vil lyda på, so går eg inn til deg og fegnast og frygdar meg. For då er det for di skuld dei vender seg frå meg. Og augo mine skal læ imot deg i ovstor fagnad.
Når du er med meg, vyrder eg ingen ting. Til solvarme lundar fører du meg,
til hagar der alda laver, til kjeldor med livande vatn.
Du ser på meg og kallar meg din, ein godven som du vann deg, ein forkomen son som kom heim. Du fegnast med armane opne og ei åsyn som aldri myrknar meir. Og varmen frå ditt faderhjarta fløder i barmen min og gjev meg alt eg treng i alle ævor.
Sør-Jylland
■*
Eg såg deg i sorg, og med kinni våt, eg høyrde du hiksta i hjartans gråt. Du handskygde augo og stirde mot nord, med skjelvande mæle du ropte på mor.
Du stod der i heimen — og heimlaus var på nedervde tun og på eigen gard. Dei rana og røva deg, skatt for skatt, du kongsdotter vene. Men æra var att.
Og når du i lag med oss andre 10,
du lo kje — du sukka med sorgtungt mod. Og når det i augo kom tår på tår, det vår som det blødde or hjartesår.
Me miste i storom vår von og tru. Men den som oss trøysta, var alltid du. „På Gud må me lita!" du sagde stillt. Og auga ditt lyste so varmt og mildt.
i
„Guds vegar kann ingen av oss forstå. Men retten eg ein gong av han skal få. Det kjem etter sorgi ein glededag, då frelst eg kjem heim til mitt systkinlag."
So såg me deg siga i natt og grav. Men Herren var nær deg. Han hjelp deg gav og reiste deg upp med si eigi hand og viste deg heim til ditt fedraland.
Du kongsdotter vene! På heimgangsveg me møter deg glade. Me helsar deg. Og fuglane vaknar, og soli renn, og hjarta ditt bivrar i ord som brenn.
Og songen din kling utan brest og mein, og tunga di tonar so klokkerein.
Ja alt som du ol deg i tru og tol, det strøymer so mildt i ditt modermål.
Du blødde deg bleik i di uferdstid. Men endå du lyser so mild og blid. No yngjest du upp som ein nyfødd vår og frisknar og sterknar frå år til år.
Ja stødt kjem det dag etter myrke natt, og losnar gjer bandi som urett batt. Sjå upp, alle lydar og folk på jord: for lagnaden råder eit livsens ord!
På Feginsbrekka
*
Ungdomen song gjenom Østerdalen på vegen til Nidaros. Elden blenkte i unge andlit.
Gud hadde kveikt dei med livsens ljos.
Soli glitra i snøtekte tindar, Ijosbåror fløymde i grøne lid; det båra upp yver alle rindar. Glomma smilte, ei moder blid.
Ferdi for frametter, dagen og kvelden, det bar imot Trøndelag.
Dalen blenkte i avdags-elden, ungdoms-augo av morgon og dag. Eldre og yngre seg saman ringa, songane klang ifrå solfyllt bringa. Tankane lyfte seg høgre enn Tron, lyden lyste av lukka og von.
Her såg du heilag gaman: himmel og jord gjekk saman.
Ungdomen song gjenom Østerdalen på vegen til Nidaros.
Tonen dirra, i trådom alen av gudegneisten fra livsens os.
Solelden slokna på alle fjell. Men det vart ikkje kveld. Det var ljosan dag:
ungdomen song i lag,
ein song av soga vår tona, fekk glans ifrå heile Noreg og steig upp til Kristi trona.
Sjå ungdomen fer til vigsla stad, der fedrane gret og lo og bad, og såg i langsyn eit fedraland frå ende til annan i åndsens brand.
D'er ei pilegrimsferd.
Strida vil dei med krossa sverd
for alt som folket mot høgdi ber.
Sæle som frå oss for ser sine vener på jord. I minnet går me til deim;
fær me so glans frå ein høgre heim. Ora pro nobis! du store heilage skare Pax vobiscum! kjem svaret.
Fagrare syn kann ingen sjå enn ungdom som skin av ånd, og evige høgder vil nå.
Hundrad-år myrke og tunge gav oss so mange sår.
No att me skodar med augo unge fritt yver heimen vår.
Hundrad-år lange og tunge gav både sott og sut.
No att ser Noreg med augo unge vidt yver verdi ut.
Her ser du ungdom stiga som soli rodar i lid; her ser du Noreg stiga i solskin ein vårdag blid.
Landet livnar i ungdomshugen og lyfter seg fram i dag. Dåden vaknar med vilje-dugen i vonsterke ungdoms-lag.
Høyr, tonen vert boren av morgonvinden, sjå soli sprett yver høge tinden.
Det lyser i lauv, det rodar i lyng. Å høyr! å høyr! Heile Noreg syng.
Pilegrimsflokkar på Feginsbrekka såg imot Nidaros.
Storklokkor klang og kima, småklokkor song og tima.
Alle dei lokka til høgtid og fagnad, usæle tankar dovna og tagna.
Når Glad på det beste lét, på Feginsbrekka dei lo og gret. Det stilnar i flokken, dei ser imot domen, og lufti dirrar av unders-omen.
Soli skin yver tårn og bogar, Nidarosdomen i solelden logar.
Eit underlegt ljos mun domen hysa. Er det Geislen frå Gud som so kann lysa?
Frå himmelen Olav stråla
og krossen med blodet sitt måla, so folket såg han i tusen år.
Og sig me, ved krossen me uppatt står.
Ora pro nobis, sancte Olave!
det tona um landet, det song yver havet.
Kristi velde fekk Olav styrkja, di bygde Eystein ei Olavs-kyrkja, ein høgsong til Kristus i stein, ein stråle frå solauga rein.
Noreg livna av ljoset og klangen, folket fekk adelsrangen.
På Feginsbrekka står ungdomen no og skodar til Nidaros.
Og tonane stig i flaum og i flod um framtidi ven og ljos.
Dei ser imot heilage domen og tykkjer dei høyrer omen av Glad som lokka og lét
so unge og gamle lo og gret. Dei står der vakne og drøymer at dagen i solspretting strøymer.
Ja ungdomen står uppå Feginsbrekka. Sæle er dei som so langt kann rekka. Der står dei, den fagre lyden,
og ser imot Olavs-byen.
Klangen frå Glad yver flokken går og siger på nytt for Sankt Olav spår.
Stor er stundi då tonen når deg. Heil og sæl, når kong Olav går deg.
Åndsmerkt ungdom på Feginsbrekka fagrare syn skal du aldri sjå.
Augo kann himmelen rekka, hjarto kann himmerik nå.
Pilegrim, stansa på vigsla stad, høyr no på klokka Glad!
Høyrer du klangen av krossmerkt stål? Ungdomen syng i sitt norske mål
i Nidarosdomen.
Fedrahjarto i songen skjelv, æva brusar inn under kvelv.
Morgonsol leikar rundt alle bogar Nidarosdomen i soleld logar.
Det bryner i aust ei dagstor rand ljoset strålar um Noregs land. »
LARS ESKELAND
UPPVEG
DIKT
BOKREIDAR LUNDE &amp; Co.
BJØRGVIN 1921
fflNasionalblbVioteke! *  DeDOttfblioteket 

















Depotbiblioteket





78sd 32 790



























































 • 













