
Magnus den Gode.
Saa folkekjær Drot
som Magnus den Unge,
om hvem vi nu sjunge,
man finder ej godt:

En Helt, som er blød,
en Drot, som har Kræfter,
men lemver sig efter,
hvad Herren ham bød.

Hel fyrig til Daad,
han dog monne høre
med lyttende Øre
til Gubbernes Raad.

En Ædling han var,
og Nornen, der raader,
de Runer, som baader,
for Døglingen skar.

Den dejligste Park
fik Drotten i Vælde
til Norriges Fjælde
i Daniens Mark.

Retfærdig og god,
til Jarl paa de Sletter
han Æstridsøn sætter,
af Konningeblod.

Men Jarlen, som gram
sig ej vilde bøje
for Drotten den høje,
fik Hug og fik Skam.

Og NMagnus ej veg,
det Vender fornumme,
da blege og stumme
de segned i Leg.

Hvert staaldækket Bryst
ham hylded paa Valen,
og Bonder i Dalen
ham signed med Lyst.

Og da han i Lin
laa henstrakt paa Baaren,
da perlede Taaren
selv Kjæmpen paa Kind.
