
Venskab.
(Frit efter Gotters Elegie «Diø Freundschaft».)
Itord ej Dyd, ej Aandens Gaver
beherske Skjæbnens Egensind,
der snart os i en Blomsterhave,
fnart i en Ørken leder ind –

fori den lunefulde Lykke
tidt, uanseet vor gode Sag,
til Skuffelse og Selvbedrag
os ene efterlod sin Skygge –

skal derfor under Mismods Sukke,
indsluttet i mig selv jeg gaa?,
undlade Blomsterne at plukke,
som vinkende ved Vejen staa?,

skal jeg med bortvendt Hu forøde
et venligt Mødes glade Stund,
naar Gud mig gav et Hjerte kun,
at det skal Hjerte slaa imøde?

Fornuften var i saadant Fald
opfindsom til sin egen Kval,
skjøndt den os blev til Leder givet
i Labyrinthen her i Livet;

men skjøndt ved den vi Fortrin fik
til at beherske alt det Skabte,
tidt vi dens Lys afsyne tabte
og famlende i Mørket gik.

En naadig Gud ej vilde mane
saa mange Glædens Roser frem
blandt Tornene paa Livets Bane,
gav han os Valget ej blandt dem!

Hist Ærens Laurbærkrands os vinker,
her Rigdoms gyldne Fyldhorns Glands
tillokkende imod os blinker;
hist Amor fra sin Trone byder
at føre Gratien til Dands,
og Frihedshelten blindt adlyder,
hentryllet i den Skjønnes Fjed,
og, uden selv hvordan han veed,
han bytter Sindets Trods og Vildhed
med Følelsers og Tankers Mildhed.

– Den Vise selv sin Tvivl betvinger,
og sætter Kurs for Hymens Havn,
og glemmer Livets Kamp og Savn,
i Lye af Elskovsgudens Vinger.

Dog – hvad er Elskov, Rigdom, Hæder,
mod Venskabs stille, bramfri Lyst –
hin Sympathi, hvis blide Røst
fra Aand til Aand, fra Bryst til Bryst
gjentoner, selv fra fjerne Steder –,
hin Flamme, tændt i Pagtens Stund,
en Stjerne lig paa Himlens Grund –,
hvad er saa trygt som Venskabs Skjold
i Kampen for et ædelt Maal?

Hvor skjønt, at række Haand hinanden,
naar man, med faretruet Fjed,
ved fælles Bistand ene veed,
at vandre tryg langs Afgrundsranden! –

Hvor skjønt, naar efter Kampens Vrede,
en Saaret, smægter efter Vand,
til Kilden man ham lede kan
og skjærme ham mod Solens Hede! –

Hvor skjønt, mens Nattens Rædsler true,
at løse Vandringsmandens Baand,
paatvungne ham af Voldsmands Haand,
og lade Friheds Dag ham skue! –

Men skjønnest, naar man Tvende, Haand i Haand
forenede ved trofast Venskabs Baand,
i Ly af Lundens skyggefulde Kroner
med Livets Savn og Kummer fig forsoner,
og, glemmende det tabte Paradis,
lovsynger Skaberen paa Fuglens Vis,
og lader Aand og Hjerte finde Hvile
her i Naturens højtidsfnlde Stille!

O, Ven skab! sendt fra Lysets Gud
forsonende og mild, en Trøstens Engel,
Du vandrer blandt os med Din Palmestængel,
og Mørkets Magter vige paa Dit Bud. –

Naar Hjertet træt sig lukke vil om Sorgen,
Din Røst oplader det for Haabets Morgen;
Du kalder Modet fra dets Flugt tilbage,
og varsler huldt om glade Fremtidsdage.

Dig gjennem Tidens dunkle Labyrinth
jeg følger uden Frygt og Bæven blindt,
og bærer tillidsfuldt hin Troskabslænke,
hvortil Du selv mig danned til et Led,
og vandrer dersor tryg fra Sted til Sted,
til Jordens Bjerge bag mit Maal sig sænke.

Beskyt mig Du, som i de svundne Dage,
mod fremmed Svig, mod eget Fald,
at tro jeg følge maa mit Kald
den Rest af Tid, jeg har tilbage!

Hvergang jeg paa Dit Væsen grunder,
jeg seer i Dig Guds Godheds Under!
Ved Dig han læger mens han saarer!
Du standser Afskedstimens Taarer
med Gjensynshaabets blide Røst,
og tryller Sorg og Savn til Lyst.
Den Ven, jeg som fortabt begræd,
hvis Spor jeg søgte blandt de Døde,
lod Du mig jublende gjenmøde,
til Løn for fælles Trofasthed.

Og skjønnere ej Solen tændte
sin Morgenglands i Livets Mai,
end naar i Høsten paa vor Vej.
Din Fakkels Lne for os brændte.
– J Vidner til min Ungdoms Glæder,
I Ædle, som min Arm omvandt,
for Eder tidt min Taare randt
ved Tanken; «Venskab os forbandt,
da Vaarens Sol i vore Barme
gjød Liv og Lyst og Haab og Varme –

men Skjæbnen brød de ømme Kjæder!» –
Forgjæves vender jeg min Røst,
udbreder jeg med fordums Lyst,
velsignende min Favn mod Eder
og de forladte, elskte Steder.

Spredt ere I: Paa fjerne Stier,
maa jeg, et Spil for Skjæbnen, gaa,
mens Hjertets Længsel aldrig tier,
men søger mod det Fjerne hen.
Snart skal min Vandrings Maal jeg naa –
O, skal i disse dunkle Dale
da aldrig mig den Trgst husvale,
at En af Eder see igjen!
