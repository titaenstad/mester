
Til Dr. A. Schønberg.
Ei blot Hygæas Gunst Du monne vinde;
Apoll og Muserne Dig blidt tilsmile,
Naar efter hede Dag Du søger Hvile,
Hvor Helicons de klare Bølger rinde,
Hvor Kunstens Søstre friske Krandse binde.

End tvende Guder Dig imøde ile.
Oen ene blind med Bue og med Pile,
Den anden med en Fakkel. Hin den Blinde
Og Fakkelbæreren vil Dig vel finde.

Dog her i Syd slaaer ei et Qvindehjerte,
Som kan et Dansk og Nordisk Hjerte vinde;
Thi gak igjen til Norden, som Dig nærte!
Der finde Du dit Livs Ledsagerinde
Og Livets Held: et trofast Qvindehjerte.
Neapel den 25de April 1819.
