
LXII.
Hvor staaer du, Sjel? paa hvilken Grundvold bygger
Du Troen paa Gudøs Naade her og hist?
I Trængslens Stund, bag hvilke Vingers Skygger
Er Frelsens milde Haab dig nær og vist?
I Lykkens Stund, hvis er den Haand som smykker
Med Glædens bedste Blomst dig først og sidst?
Randsag og prøv dig selv! det er paa Tide
Med Klarhed du Besked derom bør vide.

Har ingen Grundvold du for Troens Tempel,
Og kjender du ei ret den Herre stor,
Der hensat har sit Evighedens Stempel
Paa Himmerigets Rige her paa Jord,
Der baade er Forsoning og Exempel
For dem, som tro bevare vil hans Ord,
Hvor let kan da din Tro sig ei omforme,
Og Templet styrte under Tidens Storme?

Har Haabet intet Hegn, der venlig breder
Sit Løvtag over det mod Solens Brand,
Hvis stærke Arm i Stormens Stund det freder,
Som Bolværk freder om den lave Strand,
Der Haabet i sin stille Fremvæxt leder,
Som Yngling ledes af erfaren Mand,
Hvor let omstyrtes ikke da dets Stamme,
Og Hijertet bliver med sligt Haab til Skamme?

Har Kjærlighedens Lykke kun hernede
En Krands af Jordens lette Blomster-Flor,
Der dufter sødt kun under Livets Glæde,
Men visner hen, hvor Sorg og Kummer boer?
Ei Rosen hist fra Evighedens Sæde,
Der mellem Torne allerherligst groer?
Hvad skal din stille Grav engang da smykke,
Og bære Vidne om din Himmel-Lykke?-

Ak, christne Sjel! vaagn op, det er paa Tide,
Du ihukommer ret, hvis Navn du bær,
At du betænke bør og mandig vide,
Hvis Eiendom fra Daabens Stund du er;
Saa du bag Livets Timer, som henskride
Før vi det veed, den Tidens Herre seer,
I Pagt med hvem du Lys i Meærket finder,
Og over Synd og Død blier Overvinder.
