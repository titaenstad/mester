
1.
Ak, giv mig Tid, Alnaadens Gud!
Dit Figentræ har Blad og Skud,
Men fast slet ingen Frugter;
Jeg skrifte maa med ydmyg Røst:
Spildt er min Tid paa Tant og Lyst,
Som nu mit Hjerte tugter.

2.
Ak, giv mig Tid, en Skole-Tid,
At jeg med Alvor og med Flid
Kan nytte Aandens Stemme,
Den Aand, som gjennem Frelsens Ord
Opdrage vil min Aand paa Jord
Til aldrig Dig at glemme!

3.
Ak, giv mig Tid, en Arbeids Tid,
Hvor Verdens Glimmer, Verdens Vid
Ei mere Hjertet frister,
Men hvor med trofast Sind hver Dag
Jeg virker saa, at dit Behag
Jeg aldrig mere mister!

4
Ak, giv mig Tid, en Modnings Tid,
Saa det kan sees, din Naade blid
Baer Frugter i mit Hjerte!
Baer Frugt i klar og kiærlig Tro,
I kraftig, ædel Sjele-Ro,
Trods Prøvelser og Smerte.
