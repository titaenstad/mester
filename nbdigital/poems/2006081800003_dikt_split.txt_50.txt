
Mel. Jesu, dine dybe Vunder.
Døden først og dernæst Dommen
alle vi imøde gaa,
hvad der er af Jorden kommen,
did tilbage vende maa;

Sjælen fra sin Hytte ud
atter hæver sig til Gud,
og den Dom, som han da fælder
over den, for evig gjælder.

2. Hellige, o for din Vrede
bæver Himmel, bæver Jord;
giv, jeg her maa mig berede,
følge nøie Jesu Ord!

Her er Liv og her er Død,
himmelsk Glæde – evig Nød –
vælg, min Sjæl, o vælg det Bedste,
hvor du trygt dit Haab kan fæste!

3. I min sidste Stund bevare
du mig med din Almagts Haand,
lad til Glædens Hjem da fare
salig min forløste Aand,
aabne du mig Livets Dør,
til din Faders Hus mig før,
lad, o Herre Jesu Kriste,
aldrig mig din Naade miste!

4. Gjenløst ved din Kval og Pine,
renset ved dit dyre Blod,
lad mig tælles iblandt Dine
her og hist, min Frelser god,
Herre, se mig naadig an,
at i Dommens Stund jeg kan
aglad fremgaa og dig frembære
evig Lov og Pris og Ære!
Af «Harpen».
