
Foraaret.
Den Aarstid, som vi kalde Vaar,
Man ligner ret med Barnets Aar.
Da vandrer Bondemanden ud,
Og stoler paa den gode Gud.

Han strøer sit Korn paa Marken hen,
Og tifold høster han igjen.
Thi Gud i Himlen veed og seer,
Hvad overalt paa Jorden skeer.

Til Arbeid Mennesket er skabt,
Og intet Arbeid vil gaae tabt,
Det eengang faaer sin Løn tilsidst,
Det kan du troe; thi det er vist. 

Saaledes bliver Barnets Flid
Til noget Godt selv i sin Tid:
Har du først lært at læse ret,
Du læser alle Bøger let,
Og lærer da, hvad Godt og Stort
Gud Fader Mennesket har gjort.

Naar han, som nu dig giver Brød,
For længe siden alt er død,
Da kan du selv fortjene det,
Naar du har brugt dit Foraar ret.
