
1.
Den Aand, som hæver saa de Kjæres Billed
Frem i mit Hjerte, Sind og mit Gemyt,
At Herrens Navn blier som i Skyggen stillet,
Ja, glemmes som hvad gammelt er for Nyt;
Det er ei Aanden, som i Skriften boer,
Thi deri hedder det med klare Ord:
Med ganske Sind, med ganske Sjel og Hu,
Ja, fremfor Alt, din Gud skal elske du!

2.
Den Aand, som faaer mit Hjerte til at hige
Og tørste efter Jordens Magt og Glands,
Men dræber Sjelens Attraa for Guds Rige,
For Evighedens Haab og Naadens Krands,
Det er ei Aanden, som i Skriften boer;
Thi deri hedder det med klare Ord:
Først eftertragte du Guds Riges Fred,
Det OØvrige du vinde skal derved!

3.
Den Aand, som puster Vredens Gnist til Flamme,
Og bringer Hævnens Attraa i mit Bryst,
Men søger Kjærlighedens Arm at lamme,
Og gjøre døv mig for dens milde Røst,
Det er ei Aanden, som i Skriften boer,
Thi deri hedder det med klare Ord:
Du elske skal din Fjende, at du maa
Derved Guds Fader-Kjærlighed forstaae.

4.
Den Aand, som gjør mit Hjerte lad og bange,
Naar Torn og Kors staae paa min Vandrings Sti,
Som hvidsker til Fortvivlelsernes Fange,
At Selvmord gjør for alle Sorger fri,
Det er ei Aanden, som i Skriften boer,
Thi deri hedder det med klare Ord:
Gud laægger dig ei større Byrde paa,
End han vil lade Kraft til dig udgaae.

5.
O Herre Christ! lær Du mig selv at prøve
Hver Aand, som søger Adgang til mit Bryst,
Og lad mig aldrig dorsk og selvklog tøve
At ligne Aandens Stemme med din Røst!
Thi ved dit Sandheds Ord, dit milde Bud
Forstaaer jeg bedst om Aanden er fra Gud,
Og vil, trods Hjertets Svaghed, Livets Savn,
Til Fader-Hjemmet føre i dit Navn.
