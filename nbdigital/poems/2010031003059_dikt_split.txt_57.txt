
Birkebeen-Sang.
Melken sød at drikke,
Sirupskrukken slikke
Var ei Nordmands Viis;

Drikke Elv og kolde Vande,
Drikke Drik, som varmed Pande,
Det var Nordmands Viis!

Sukkerklump at smelte,
Mandeldei at ælte
Var ei Nordmands Viis;

Faare-Ribber, Bukke-Rygge,
Speget Oxe-Laar at tygge,
Det var Nordmands Viis!

Sovøbe sig i Silke,
Kniplingstraad at pilke
Var ei Nordmands Viis;

Bast til Baand at sammenvinde,
Birkebark om Been at binde,
Det var Nordmands Viis!

Under Duun at varme
Hvide bløde Arme
Var ei Nordmands Viis;

Bruge Steen til Hovedpude,
Naar han var i Marken ude,
Det var Nordmands Viis!

Ja og Haand at give
Og ei tro at blive
Var ei Nordmands Viis;

Hjerte frem med Haand at bære,
Ven og Konge tro at være,
Det var Nordmands Viis!
