
Aben og Egernet.
En Abe i et Vindue sad,
Og soled' sig saa træg og lad,
Og saa med Studsen paa en Ekorns Spring,
Som i den nære Eg foer lysteligt omkring.

«Hør,» sagde den, «min Ven!
Ved slig en Kunst det maatte lykkes
At opnaae Alt, hvad bedst dig tykkes,
Naar selv du vilde. Kom herhen,
Og skaan dog smukt din lette, slanke Krop,
For Uheld byder dig at holde op.

Ved min Herres Taffel vanker lækre Sager:
Fisk, Steg og fyldte Pandekager.
Med slige Ting jeg fylde kan min Mave;
Det samme skal du ogsaa have.

«Godt!» svarer liden Ekorn ham,
«Men hvormed kjøbes alt det Kram?
Det Spørgsmaal maa du forst besvare.
Maa du din Herres Huus for Tyveri bevare,
Og staae paa Vagt i mørke Nat?»
«Ei hvilket Snak!
Nei tusind Tak!
Af Vaagen bli'er man træt og mat. »

«Sig mig da,» saa vedblev hiin, «min Kjære!
Maa du maaskee din Herres Sager bære?
«Hvad! bære?» raabte Aben, «nei!
Hans Lastdyr bliver aldrig jeg.

Jeg har det bedre: maa mig pudsig tee,
Lee dygtigt med, naar Andre lee;
Det er den Kunst, som mig ernærer,
Og uden Møie du den hurtigt lærer.

Ven! Intet hindre skal din Lykke,
Kom blot herhen. Nu, gi'er du dit Samtykke?»–
«Nej,» svared hiin, «nyd selv din store Lykke;
Thi aldrig faaer du mit Samtykke,
Jeg dertil er for klog,
Og ynker dig dit stakkels, fangne Skrog.»
