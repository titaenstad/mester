
Bryllupssang.
Stem Venner i, lad Sangens Toner klinge,
og tolke hvad i Barmen bo'r!
See, Glæden breder ud sin lyse Vinge,
sin Blomst i Brudekrandsen snor!

See Længsler, fremtryllet af Elskoo og Vaar,
Hjerte til Hjerte at binde formaar!
Thi hilse vi med Tillid, Haab og Glæde
den Pagt, som knyttet blev idag.

I Med- og Modgang Kjærlighed den frede
til alle Godes Velbehag!
Gid aldrig forstumme dens liflige Røst:
Gjenklang paa Jorden af Himmelens Lyst.

Hil Brudgom Dig, som i Din travle Færden
fandt Elskovs Rose paa Din Vej!
Hil Dig, o Brud, som seer i ham Din Verden,
en Ven, hvis Troskab svigter ej!

Som Blomsten i Lundens beskyttende Læ,
tryg i hans Favn Du mod Himmelen see!
Hvert ædelt Maal, vi stræbe til paa Jorden,
ved Himlens Bistand kun vi naa;

og der, hvar En er træt og modløs vorden,
kan Tvende frejdigt fremad gaa.
Betrygget af Enigheds skjærmende Magt,
Fremtidsheld spirer af Kjærligheds Pagt.

O Kjærlighed, Din Fakkels klare Lue
belyse deres Fremtidsvej,
at de med Tak, naar Høsten kommer, skue
den gyldne Frugt as Livets Mai!

Den falmende Rose i Myrthernes Krands
Mindet da skjænker forsonende Glands.

-– Saa stig i Baaden, frygt ej Bølgekoret!
og Han, som Storm og Hav betvang –
Dig, Brudgom raade, naar Du staar ved Roret,
og Taagen gjør Din Synskreds trang!

Han tænde, o Brud, bag den dæmrende Sky,
Stjernen, den ledende, for Dig paany!

Stem i da hele Kredsen, Gamle, Unge,
om end vor Røst kun tolker svagt
det Ønske, som ej taaler Tand for Tunge:
«Velsignet være Dagens Pagt!»

Vort Bæger vi tømme paa Kjærligheds Bud –
Brudgommen leve! Leve hans Brud!

Hitmurr.
(Efter Beranger.)
J sagde: «Træd, Du Alpens Søn, af Skyggen,
forlad Din Dal, vi aabne Verden Dig.
Kom til Paris, om Gunst Du vil af Lykken;
Du Valget har!» – og Guld I sendte mig.

Jeg kom. See dette Angrens kaarne Bytte,
mit matte Blik, min kummerblege Kind –
O giv mig, giv mig dog min Barndoms Hytte,
giv mine Alper mig igjen!

Jeg juble skal ved Eders Bacchanaler;
stum, lidende og tvungen did jeg gaar,
i Vinens Rus at dæmpe mine Kvaler,
hvadeller dø, som mig min Længsel spaar.

Forført af Eder, ak! jeg kunde bytte
min Hjembygds Sæder, trofast Venskabs Trøst –
O giv mig dog igjen min Dal, min Hytte,
og vore Festers skyldfri Lyst.

Vor Dands jo synes Eder højst beklaglig,
og vore Eventyr kun værd Foragt,
og Eders Opers Underværker daglig
beskæmmer vore Hexes Trolddomsmagt.

Vel tror jeg Himmelaanders Kor at lytte
i Eders Sangerinders skjønne Sang, –
dog giv mig, giv mig blot igjen min Hytte,
milt Hjems beskedne Citherklang!

Hvad agter jeg, vor Kirkes Mur forfalder?
Med vore Hytters Armod er jeg kjendt!
Beundret har jeg Louvres gyldne Haller,
den store Kejsers Sejersuionument, –

hint Feepallads, der huser Kunstens Mythe,
der staar som sænket ned fra Himlens Blaa –
O giv mig, giv mig dog igjen min Hytte,
min Kirke, lav og aldersgraa.

«Den Vilde» ikke længer I bedaarer;
i Døden selv jeg nægter vort Forbund ...
– O NModer! Du, som under Savnets Taarer
mig venter hist, og Du, min stakkels Hund! ...

Forladte Arne! hvem skal Dig beskytte?
blandt Hjorden lusker Ulven om paa Rov –
O giv mig, giv mig dog igjen min Hytte,
min Hyrdestav, min grønne Skov!

–O Gud! I har mig atter Frihed givet,
og alt imorgen hjem jeg rejse tør!
Snart blomstre skal, af Alpens Luft belivet,
det Træ, som her før Tidens Fylde dør.

Levvel Paris! Med gyldne Lænker knytte
mig til Din Favn, Du skal ej meer formaa!
Jeg seer, jeg seer igjen min Barndoms Hytte,
hvor første Gang jeg Lyset saae!
