
1
Paa Herren vil jeg bie
I Trængslens Time stille, from;
Mod Tornens Saar og Svie
Han Balsam har og Lægedom;
Om end han længe tøver
Med Trøstens Kalk i Bønnens Stund,
Jeg veed, hans Viisdom prøver
Mit Barne-Sind, min Troes Grund.

2
Paa Herren vil jeg bie
I Straffens Time, naar min Aand
Med Skamfuldhed maa tie,
Og kysse Riset i hans Haand;
Onm strængt han endog tugter,
Ei taber jeg til ham min Lid,
Jeg veed, naar Straffen frugter,
Da er han atter mild og blid.

3.
Paa Herren vil jeg bie
I Dødens Stund, naar Alt fuldbragt
Jeg har, som kan indvie
Min Aand paany i Naadens Pagt;
Min Længsel jeg betvinger
Med Lovsang sød i Jesu Navn;
Jeg veed, Guds Engel bringer
Omsider hjem mig i hans Favn.
