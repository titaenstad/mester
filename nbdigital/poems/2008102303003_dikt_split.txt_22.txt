
XXXVIII.
Under dine Vingers Skygge,
Herre! lad mig boe og bygge
Til Du vil hjemkalde mig;
Til mit Øie træt sig lukker,
Til i Dødens Stund jeg sukker:
Herre, tag min Aand til Dig!

Under dine Vingers Skygge,
Der, kun der er Livets Lykke,
Aandens Barne- -Hjem paa Jord,
Hvor, hvad vi af Paradiset
Har ved Adams Fald forliset,
Atter spirer frem og groer.

Under dine Vingers Skygge,
Som i Barndoms Hjemmet trygge
Vandre vi, trods Storm og Elud;
Fries vi end ei for Fare,
O fra Mørkets Magt og Snare
Du bevarer os, vor Gud!

» Under dine Vingers Skygge
CLad kun Korsets Byrde trykke,
Klage lyde paa vor Gang;
Fader! dine Viisdoms Hænder
Kors til Seirens Palme vender,
Klage-Raab til Jubel-Sang.

Under dine Vingers Skygge
Hvo vil af din Favn os rykke,
Lammet af sin Hyrdes Favn?
Hjælp hos Dig vi daglig finde
Til at kæmpe, til at vinde,
Meer end vinde i dit Navn.

Under dine Vingers Skygge
Lad mig Hjertets Tempel smykke
Med min Tro, min Kjarlighed!
Lys og Reenhed, Kraft og Varme,
At tilsidst i dine Arme
Jeg maa slumre ind i Fred!
