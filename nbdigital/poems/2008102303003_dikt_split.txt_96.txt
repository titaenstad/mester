
1.
Verdens Rige seer jeg allevegne,
Hvor sig Øiet vender fjern og nær,
Mellem Snee og Jis i Nordens Egne,
Mellem Sydens rige Blomster-Hær;
Under Rigdom, Vælde, Pragt og Lyst,
Under Armod, Afmagt, Sorgens Rvøst,
Der, hvor Raaheds Mulm paa Aanden hviler,
Som, hvor Kløgtens Nordlys-Flamme smiler.

2
Verdens Rige seer jeg, ak, desværre!
Altfor ofte i mit eget Bryst,
Naar jeg vægrer mig, min Gud og Herre!
For at lyde barnlig-from din Røst;
Naar jeg i min Glæde, i min Vee
Ei kan bede: lad din Villie skee!
Mens jeg selvklog vove tør at mene,
Tvende Herrer kan en Christen tjene.

3.
Verdens Rige, o hvor stor og fager
End din Lykke tykkes tidt paa Jord,
Som det gyldne Ukrud paa en Ager,
Visne skal du for Guds Retfærds Ord!
Men dit Rige, milde Herre Christ!
Livsens Strøm fra Naadens Hjerte hist,
Bliver, under Elementers Flamme,
Evig som igaar, idag det samme.

4.
Led, o Hellig Aand, med Troens Glæde
Denne Tanke tidt i Sjelen ind!
Lær mig daglig i din Kraft at bede
Med en ærlig Christens Barne-Sind:
Hellig, Fader, vorde mig dit Navn
Under Høiheds Glæde, Ringheds Savn,
Og, hvad end der maa fra mig bortvige,
Til mit Hjerte komme lad dit Rige!
