
Til en ung Kunstner.
(Efter det Tydske.)
Vildt raser Vint'ren, før paa grønne Grene
Saa frydefuld den hvide Vaarblomst bæver,
Og Storm sig hæver, førend Foden hæver
Af Blanke Havskum Anadyomene.

Sin Gunst vill' Gratier kun den forlene,
Som stedse opad, men dog ydmyg svæver,
Og bar han først de Baand, som Reg'len kræver,
De frit sig i hans Værker vil forene.

Thi skye den alt for tidlig modne Længsel,
At sværme frit i Kunstens Enemærker,
Den Angers Braad med bittert Nag vil ramme.
Tvang ene løse Dig af Tvangens Fængsel,
Da straalende paa dine Trylleværker
Skal Evighedens høie Indsegl flamme.
