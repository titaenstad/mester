
LXXI.
Hvor faaer jeg dog Ro
For stingende Torne, som trindt om mig groe,
For fristende Lyster i Kjød og i Blod,
For trodsende Fjender, som staae mig imod,
For skuffende Venner, som nær hos mig boe,
Hvor faaer jeg dog Ro?

Naar faaer jeg dog Ro?
Ak! mon først, naar Graven er vorden min Bo,
Naar Øiet er lukket i Død-Søvnens Nat,
Naar Trængslernes Kors ved min Gravhøi er sat,
Naar Torn og naar Tidsel hos Gravblomsten groe,
Faaer da jeg først Ro?

Hos hvem faaer jeg Ro?
Ak! hvo kan et Sikkerheds Hegn om mig snoe,
Bag hvilket jeg aande kan let og tilfreds
I eensomme Timer, i Menneskers Kreds,
Kan gjøre min Gjerning med Haab og med Tro,
Og derved faae Ro? –

Fra Gud faaer du Ro,
Fra Ham, som med Korset hos os vilde boe,
Som kjender din Smerte, som hører dit Raab,
Sonm har sig forenet med dig i din Daab;
Giv Christus, din Brudgom, kun Hjerte og Tro,
Da gier Han dig Ro!

I Gud faaer du Ro,
I Samfund med Ham, som laer Kjærlighed groe,
Den himmelske Kjærlighed, stille og mild
Om Hjertets Høialter, trods Prøvelsens Ild;
Med Guds Aand i Hjertet i Bod og i Tro
Fornemmer du Ro.

Hos Gud faaer du Ro,
Pøi Ham, som dit Hjerte har skabt til at troe, y
Til Hvile i sig paa den syndige Jord,
Til Omgang med sig ved det frelsende Ord,
pe Ham, mens dit Støv maa i Grav-Kamret bo,
Din Aand finder Ro!
