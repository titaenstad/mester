
Brombærrene og Rønnebærrene.
For modne Bær at sanke
Løb Frants til Skoven hen;
Der fandt han strax en Banke,
Af Brombær fuld var den.

«See, hvor det skinner rødt!
Den hele grønne Bakke
Med Brombær er bestrøet.»
Saa raabte han og sanked
De Bær paa Høiens Rand;
Af Fryd hans Hjerte banked,
Hans Tænder løb i Vand;

Men pludselig han saae
Et Træ hist i det Fjerne
Med røde Frugter paa.
Saa underskjønt det smilte,
Saa rødt det straalte der;
Fra Brombærhøien ilte
Han til de skjønne Bær.

Det var en gammel Røn,
Og store Klaser rødmed
Høit i dens Krone grøn.
Han klattrer op i Træet;
Han byder sig til Gjæst
Og faaer et Hul paa Knæet,
En Flænge i sin Vest;

Men snart han ogsaa har
Den allerstørste Klase,
Som Træets Krone bar.
«Saa røde som Rubiner!
Hvor vil de smage mig!» –
Men o, hvor sure Miner!
Hvor fælt han skaber sig!

Tilsidst han slænger hen
Den bedskeste blandt Frugter
Og klattrer ned igjen.
«For sure Bær som disse
Mit Tøi spoleret, o vee!
Skjænd vanker der tilvisse,
Naar Mver faaer det at see;

Dog har jeg til min Trøst
De Brombær der; hvor herligt
Jeg styre skal min Lyst!»
Nu fort af alle Kræfter
Til Bakken! Men hvad skeer?
Det, som han søger efter,
Det finder han ei meer.

En halv Snees Drenge har
Hvert modent Bær afrevet,
Og nu er Høien bar.
Slukøret hjem han iler;
Der faaer han Skjænd af Moer,
Og Faderen tilsmiler
Ham og et Varselsord:
«Forkast ei meer, min Frants!
Det Gode, du har prøvet,
For det, der kun har Glands!»
