
David og Goliath.
Et dygtigt Stykke Vei herfra
Mod Sønden ligger Gath;
I gamle Dage bvede der
Den Kjæmpe Goliath.

Den Lille har slaget den Lange!
Det, maae I troe, var ret en Karl;
Sex Alen var han lang;
Hans store Næse stak i Sky
Snart som en Hunmlestang.

Den Lille har slaget den Lange!
Og naar Philisteren blev vred
Og skabte sig og skreg,
Jeg er ei bange, dog jeg troer,
Jeg løbet var min Vei.

For han var grumme ondskabsfuld,
Gav Godtfolk Hjertesting,
Hug Tænder og hug Øien ud,
Og det som Ingenting.

Da gik den lille David frem,
Vor Herre gav ham Mod;
En Slynge laa kun i hans Haand,
Foruden Sværd han stod.

Hvor tog Herr Goliath paa Vei
Af lutter Arrighed,
Og banded' David med hans Gud
I døbest' Helved' ned!

«Du kommer, svared' David kjæk,
Med megen Brask og Bram;
Jeg kommer i vor Herres Navn
Og stoler kun paa ham.»

Hug saa sin Slyngesteen med Magt
Hen imod Goliaths Skal;
Puf – der min Herr Philister laa,
Det var et rædsomt Fald!

Men David greb hans Sabel fat,
«Nu Herren hjalp!» han sa;
Saa hug han muntert, Een, To, Tre,
Den Slemmes Hoved a'.

Jeg troer, jeg vilde heller dog
Med David ydmygt staae,
End ligge, hvor den lange Mand
Med al sin Hovmod laa!

Den Lille har slaget den Lange!
Davids Harpespit.
Kong Saul sad i sin Sjælenat,
Forhærdet var hans Hjerte;
Af onde Aander som besat
Han skreg i bitter Smerte;

Den Herre, som han havde tjent,
Som gav ham Magt og Ære,
Fra ham han havde bort sig vendt
Og fra hans Englehære.

Kun ved ung Davids Harpeleg
Hans Sjæl blev mere rolig;
Og derfor David sjelden veg
Fra Kongens høie Bolig;

Og derfor tidt en Psalmesang
Igjennem Slottets Halle
Ved Morgen og ved Aften klang
Til Fryd for Saul og Alle.

Men see, da skete det engang,
Som David slog sin Harpe,
At hastig Saul fra Thronen sprang
Og greb sit Spyd det skarpe;

Og drevet af den onde Aand,
Der rysted' ham med Vælde,
Han slynged' det med kraftig Haand
For David at nedfælde.

Dog rask ung David dukked' sig;
Det var ham selv en Gaade,
Hvordan det gik, men underlig
Ham skjærmed' Gud i Naade;

Og ene løb han ud i Nat
Langt bort fra Kongeborgen;
Den Gud, til hvem hans Lid var sat,
Var al hans Trøst i Sorgen.
