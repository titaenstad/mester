
Sangen om Nattergalen
Nu vil jeg Eder synge
Saa mærkeligt et Kvad
Om Elskovs liflige Sanger
Alt under Træets Blad.

I Sydens Rosenlunde
Den liden Fugl haver Ly,
Triller om Sommernatten
Saa lysteligt mod Sky.

Laustik den Fugl mon kaldes
I Bretlands grønne Dal,
Paa Vælsk den hedder Rossignol,
Hos os vel Nattergal.

Om den tidt Bretlands Skjalde
Til Strengelegen sang –
Nu, som det sig kan falde,
Gjentages her den Sang.

Der, hvor Sankt Malo hviler
I Kirkeskibets Ly,
Paa Bretlands skjønne Kyster
Der er en mægtig By.

I denne By der leved
To gjæve Riddersmænd,
Hvis Gaarde til hinanden
Ret nær stødte hen.

Den Ene var stiv og gammel
Og iisgraat hans Haar,
Dog eied han en Hustru
Som den fagreste Vaar.

Kun haardt af Frænder tvunget
Hun tog den rige Mand –
Hvordan de sammen leved
Enhver saa vide kan.

Den Anden var en Ridder
Skjøndt ung, dog vidt berømt.
Hans Væxt var rank og vakker,
Hans Blik var saa ømt.

Han til den unge Frue
Saae fra sit Kammer hen –
Og hun fra sit Høienloft
Bbetragted ham igjen.

Hvad Under, at mellem Begge,
Da fødtes Elskovslyst,
At Længsels Sukke stege
Og fløi fra Bryst til Bryst?

Dog kun med Blik og Miner
De kunde hinanden naae,
Thi mellem Begges Vinduer
En Rosenhave laae.

Den unge Ridder bad vel
Med mangt et heftigt Tegn,
At maatte snart faae bryde
Det skillende Hegn,
At maatte faae indtræde
I hendes Fruerbuur
En Stund, naar hendes Herre
Ei der sad paa Luur.

Men den unge Dame tugtig
Og fast lod ham forstaae:
Hendes Nærhed var en Andens,
Den kunde han ei faae.

Hun kunde blot ham give
Sin Tanke og sit Blik –
Men deri vilde hun lægge
Av Kjærligheds Drik.

Saa hengled da Vintren
Med dette stumme Sprog,
Det huede dem saare.
Tidt længtes de dog
At kunne faae udtale
Af Hjertets fulde Lyst
Den Elskov, som dybt boede
I deres unge Brygst.

Sær, da den blide Sommer
Kom med sin milde Luft
Og fyldte Mark og Skove
Med tusind Blomsters Duft –

Det var, som deres Hjerter
Vilde sprænges af Trang
Til at faae Længslen tolket
I Ord og i Sang.

Saa stod den unge Ridder
Paa sin Altan, en Kveld –
Blidt Maanen over Haven
Udgjød sit Sølvervæld –

Han saae til Vinduet over:
Ak – hun var ikke der!
Han turde ikke kalde,
Kun stumt blev hans Begjær.

Da hørte han klare Toner
Stige fra Havens Krat,
Og fylde sødt med Vellyd
Den varme Sommernat.

Det var den liden Laustik,
Sad under Rosens Blad
Og sang om Vaar og Elskov
Saa freidig og saa glad.

Kun Den, som rigtigt elsker,
Kan Fuglen ret forstaae,
Og i dens Kvad gjenfinde
Hvad han selv tænker paa.

Den Ridder lytted henrykt –
Det var, som selo han sang!
Han lagde alt sit Indre
I den lokkende Klang.

De dybe Fløitetoner
Hans Sjæl til hendes bar –
Hun mærked det i sit Kammer,
Og snart fik han Svar!

Snart kom hun og til Vinduet
Dragen af Sangens Magt –
Da jubled hende til Møde
De glade Trillers Pragt.

Den skjønne Frue lytted
Og henrykt til den Sang,
Lagde og alt sit Indre
I den svarende Sang.

Saa stod de Begge længe,
Til det gryed af Dag –
Og taled med hinanden
I Nattergalens Slag.

Og hele Dagen over
De leved kun paa Skrømt –
De tænkte kun paa Natten,
Da Fuglen sang saa ømt.

Hver Kveld, naar Haven drømte
I Maanestraalers Fred –
Ved Laustiks første Tone
Han stod alt paa sit Sted.

Hun maatte først sin Herre
Følge i Kamret ind,
Og vente der, til Søvnen
Dyvssed hans haarde Sind.

Da sneg hun sig fra Leiet,
Axled sin Kaabe blaa,
Gik til det aabne Vindue
For der sin Sang at faae.

Hun vidste, hendes Elsker
Hist overfor og stod,
Og inddrak sammen med hende
Den ssøde Toneflod.

Og der de Begge bleve
Til det gryed af Dag,
Og taled med hinanden
I Nattergalens Slag.

Men Fruens gamle Husbond
Hviled ikke trygt –
Den sover kun lidet rolig,
Som maa herske ved Frygt.

Han lured og han mærked
Hendes natlige Færd,
Traadte saa barsk til hende,
Støttet paa sit Sværd.

«Du sige mig, Du Falske! –
Til Hvem staaer nu dit Sind? –
Hvi aabner Du dit Vindue
For den kolde Nattevind? –

Hvi staaer Du deri hele
Den udslagne Nat? –
Hvad søger Du i Haven? –
Er der et Stevne sat? –

Tro mig, jeg skal ham finde
Hvor han end saa er,
Hans Hoved skal springe
For mit hævnende Sværd.

Men Du, Du kan blot redde
Dit unge Liv, ved frit
At sige, Hvem Du har skjænket
Det Hjerte, som er mit?» –

Hun svared klog og ydmyg:
«Vredes ei, Herre min!
Vist har jeg sat et Stevne
Her med en Sanger fiin.

Men det er Nattergalen
Hist under Løvets Skjul –
I vorder dog ei skinsyg
Nu paa en liden Fugl? –

Det Menneske ei findes
I hele Verden vel,
Som ikke sødt forlystes
Ved Laustiks Tonevæld.

Thi gaaer jeg og til Vinduet
Om Natten, mangengang,
At lytte til dens fagre,
Dens liflige Sang». –

Den gamle Herre taug nu
I Vrede og Harm,
Men onde Tanker vælted
Sig dybt i hans Barm:
Kunde han ikke ramme

Den, han mistænkte vist,
Saa vilde han dog straffe
Laustik med nogen List.
Thi lod han sine Svende
Sætte Garn ud med List,
Og fæste Liim og Doner
I hvert Træ, paa hver Kvist.

De fik omsider fanget
Den arme Nattergal,
Og bragte den, end levende,
Til Herren, i hans Hal.

Han blev saa glad tilmode,
Opfyldt af Hævnens Aand,
Da han den lille Sanger
Holdt i sin haarde Haand.

Den saae paa ham saa bønligt,
Han følte dens Hjerte slaae –
Det rørte ham kun lidet,
Han monne til Fruen gaae.

«Kom hid! – han raabte til hende –
«See her, hvad jeg har bragt! –
Nu har jeg fanget din Sanger,
Nu er den i min Magt.

Nu skal den ikke mere
Forstyrre din Nattero,
Aldrig meer skal den lokke
Dit Sind fra Mandens Bo».

Da blev den unge Kvinde
Af Angst saa hvid om Kind,
Hun spurgte, bad: «Hvi gjorde
I mig dette, Herre min? –

Hvad har den uskyldige Sanger
Da mod Eder forbrudt? –
Er det dens Skyld, den ofte
Har Trøst mig i Sorgen budt? –

Hvad Fugl i Baand mon lide,
Det kan ikkun Den forstaae,
Som selv med Jammer og Kvide
Maa fængslet i Livet gaae! –

I give mig Fuglen, o Herre!
Den skal ikke døe i Buur –
Kjærligheds Sanger maa flyve
Frit i Guds fri Natur!» –

Den gamle Herre opslog nu
En Latter af haanlig Lyst:
«Der, tag den!» –sfkreg han, og kasted
Fuglen mod hendes Brygst.

Men først han havde kvalt den,
Hun fik den ikkun død,
Og hendes sneehvide Kjortel
Af dens Blod blev stænket rød! –

Mens hendes grusomme Herre
Med Latter fjernede sig,
Hun bøied sig ned, og optog
Med Taarer det lille Liig.

Alt hvad hun klaged derover,
Græd med bittreste Kval –
Hun kunde ei gjenoplive
Den myrdede Nattergal.

Den hang med sit lille Hoved,
Fra Næbet drypped der Blod –
Dens n s saa bankende Hjerte
For evigt nu stille stod! –

«Ak Gud, hvor kunde dog Nogen
Være saa haard og grum
At lægge Snarer for Laustik,
At gjøre min Sanger stum?» –

Saa klaged hun fort, og kyssed
Det lille, blodige Liig,
Og baded det i sine Taarer,
En sørgende Moder lig.

Hun førte det atter og atter
Til sin deilige Mund og Kind –
Saa tog hun et guldvirket Klæde
Og soøbte det deri ind.

Rundt Klædets Bræm hun sømmed
En Skrift med Perler og Guld,
Den Skrift skulde blot forstaaes
Af Den, hun ene var huld.

Hun sømmed i Nætter og Dage,
Hendes Taarer faldt tidt derpaa,
Hun blegnede hen dervver –
Men Skriften, den lød vel saa:

«Dræbt er nu Elskovsfuglen
Mod Kjærligheds eget Bryst:
Forstummet paa Jord er Sangen,
I Himlen alene er Lyst.

Der skulle de Elskende mødes,
Som her maatte skilles ad,
Der Laustik skal atter synge
I Paradiislunden glad».

Da Sømmen var endt, hun kaldte
I Skjul sin troeste Svend:
«Du gange med dette Klæde
Til Naboridderen hen.
Siig ham, hvad her er hændet,
Fortæl ham om al min Vee,
Paa Klædet vil han finde
Hvor vi skal hinanden gjensee!»

Svenden udførte sit Ærind,
Den Ridder Gaven modtog.
Hans stærke Legeme skjælved
Da han det Klæde opslog.

Saa bed han af Harm i sin Læbe,
Hans Haand til Sværdet foer –
Dog, snart blev han blød og stille
Da han læste den Elskedes Ord.

Han kyssed hvert Bogstav, hun sømmed,
Ved sit Hjerte han Klædet bar.
Men til Laustik lod han gjøre
Et kosteligt, gyldent Kar.

Der lagde han den under Guldlaag
Med ædle Stene besat,
Der fandtes i Bretlands Rige
Knapt en dyrere Skat.

Han satte den gyldne Kiste
Paa Vor Frues Altarbord –
Det lod han sin Elskede sige
Og sendte det Afskedsord:

«Nu hviler vor Sanger med Ære,
Og aldrig den glemmes skal,
Saalænge Strængeleeg lyder
I høviske Fruers Hal.

Saa skal og vor Kjærlighed mindes,
Den er blot gjemt, ikke død.
Engang vil den stige forklaret
Op af det Jordiskes Nød.

Da ei Du kan her mig favne,
Jeg gaaer, at søge vort Hjem:
I Kamp for de hellige Steder
Bedst vindes til Himlen frem!»

Saa uddrog den herlige Ridder –
Faldt snart for Jerusalem.
Og snart hans Elfkte fra Fængslet
Gik til sit himmelske Hjem.

Der sidde de nu vel sammen
Og frydes ved Engles Klang –
Men i Bretland til deres Minde
Lyder end Laustiks Sang.

Den synges til Harper og Giger
I høviske Fruers Borg,
Til Psalter og Orgel den stiger,
Og mildner saamangen Sorg.

Thi lod den værdige Herre
Kong Haakon, fra vælske Maal
Omsætte i Norrøna-Tunge
Hin Sang om den gyldne Skaal.

Vel fløite de Nattergale
Ei i Norriges Granelund –
Dog Kjærligheds Sang og Tale
Og her finde Hjertegrund.

Gud give da Kongen Ære
Som Sangens Værk paadrev! –
Hans Miskundhed ogsaa være
Med Den, som dette nedskrev! –
