
LXIII.
1.
I Jesu Navn fra Nattens Ro
Oplukker jeg mit Øie,
At Lyset i min Sjel kan boe,
Som udgaaer fra det Høie,

Saa snart som Solens Straale-Skin
Tilsmiler mine Blikke;
Da vist jeg veed, mit svage Sind
Guds Naade glemmer ikke.

2.
I Jesu Navn begynder jeg
Og Dagens Vaærk hernede
At jeg mit Kald paa trange Vei
Ret øve maa med Glæde;

At Dagens Møie, Dagens Lyst
Ei saa min Aand skal binde,
Saa jeg forglemmer, mig til Trøst,
Guds Naade at besinde.

3.
I Jesu Navn til Middags-Bord
Jeg vil mig stille sætte;
Min Sjel bør mættes ved Guds Ord
Før Legmet sig skal mætte,

At ei som Dyret af Guds Haand
Jeg Brødet skai annamme,
Og glemme ham med Barne-Aand
Min Tak derfor at stamme.

4.
I Jesu Navn den ganske Dag
Jeg kæmpe vil og bede
Mod Kjødets Lyst, mod Sjelens Nag,
Mod Verdens Sorg og Glæde,

At hvad af Jordens Herlighed
Jeg taber eller vinder,
Jeg aldrig tabe maa den Fred,
Som i hans Navn oprinder.

5.
I Jesu Navn jeg redebon
Modtage vil min Næste,
Naar han sit Blik med Bønnens Aand
Vil paa mit Aasyn fæste,

At ret jeg med min Frelsers Sind
Maa ham en Broder være,
Maa tørre Taaren af hans Kind,
Og Byrden med ham bære.

6.
I Jesu Navn før Nattens Blund
Skal trætte Lemmer gvæge,
Min Aand skal først i hellig Stund
Paa Davids-Harpen lege,

Skal takke Dig, min Lovsangs Gud!
Ret som Han mig det lærte,
Der gik fra Dig, min Fader, ud »
Og bandt til Dig mit Hjerte,

7.
I Jesu Navn, naar Dødens Nat
Omsider Dagen ender,
Med Bønnens Røst, saa svag, saa mat
Jeg vil i dine Hænder,

Min Frelser! lægge barnlig ned
Min Aand, Du den bevare!
At den ved Dig kan sødt i Fred
Til Fader-Hjemmet sare.
