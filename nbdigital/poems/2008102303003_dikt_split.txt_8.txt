
Beskik dit Huus, saa lød dit Bud
Alt i Prophetens Dage,
Du, Tidens, Evighedens Gud!
Som give kan og tage;

Og end fra en usynlig Mund
Til mig det lyder mangen Stund
I Glæde som i Smerte
Til Varsel for mit Hjerte.

Beskik dit Huus – dit Gods og Guld,
Det Kald, du fik at røgte,
Sonm tidt var let, tidt byrdefuld
Dig sukke lod og frygte;

Beskik det saa, at Alt er gjort
Naar Nattens Skygge lang og sort
Vil dig paa Veien møde,
Deg du gaaer til de Døde.

Beskik dit Huus, den Bolig Gud
Din Aand gav her ilive,
Med Kraft og Skjønhed styred ud
Et Tempel ham at blive!

Brÿstfældighed er Støvets Kaar,
Og Legmets Tempel Aar for Aar
Sig bøier mod den Hvile,
Hvor Haabets Engle smile.

Beskik dit Huus! – det Huus, den Bo,
Hvor Himlens Rigdom gjemmes,
Hyvor Kjærlighed og Haab og Tro
Udvikles skal og fremmes;

Hvor just ved disse meer og meer
Guds Billed i din Aand Man seer
Alt vende fromt tilbage,
Før Gud den hjem vil tage.

Beskik dit Huus; hjælp, Herre! mig
Saa tro det at beskikke,
At jeg, som Den, der frygter Dig
I Gravens Skjød maa ligge!

Mens Aanden hviler i din Favn,
Ak, lad et godt, et christent Navn
Nær Gravens Hegn og Skygge
Mit Minde-Tempel bygge!
