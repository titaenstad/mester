
1.
Derte, hør! jeg har at sige
Dig et Raad fra Himmerige,
For at du i Nattens Stund
Have kan et gvægsomt Blund.

2.
Naar du efter Dagens Møie
Lukke vil dit trætte Øie,
Kys da først Guds Fader-Haand
Ret med from og barnlig Aand!

3.
Bed at Han for Jesu Smerte
Glemmer Synden i dit Hjerte,
Anbefael al Jordens Slægt
Til hans milde Varetægt!

4.
Kast paa Ham saa alle Sorger,
Husk, du er en Himmel-Borger,
Rens for Verdens Tant dit Sind,
At Guds Aand kan gaae derind!

5.
Og med Bønnen Jesus lærte,
Læg dit Hoved ved hans Hjerte!
Da, som Barn i Moders Favn,
Sover ind du i hans Navn.
