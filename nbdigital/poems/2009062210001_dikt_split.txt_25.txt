
Krudtet.
Der var i Norges Land
engang en Mand,
der havde fast i Alt en egen Maade.
Jeg vil dig, kjære Læser, ikke raade
i alle Ting at følge ham.
Nei, det var Skam.

I Thorkilds Hus der et og Andet var
som Alle ei saa lige har.
Saaledes, skjønt han Krudtet ei opfandt
man Krudt dog i hans Bolig fandt.
Men Krudt vil Gutter, som man ved,
rit lege med,

og Thorkild havde Sønner to,
der ei ham være lod i Ro,
men stedse om hans Krudthorn bad,
skjønt Manden varede dem ad
og sagde: «Krudtet er saa farligt!
det maa behandles meget varligt.»

Da hendte det tilsidst en Gang,
da de paany ham overhang,
at han udbrød: «nu skal I se
dets Magt og ikke af mig le,
fordi jeg siger, Krudt maa bruges med
Forsigtighed.»
Paa Ovnens Plade lagde han en Glød,
og af sit Horn lidt Krudt paa den han gjød
to Gange eller tre.

Det var hel lysteligt at se,
hvorledes Flammen blussed op.
Med Jubelraab og Glædeshop
saa Gutterne derpaa, men Thorkild lo
og sagde: «nu I vil mig tro,
at Krudtet har en farlig Magt,»
men knapt han havde dette sagt,
før Hornet sprang,
mens Skrig der lød og knuste Ruder klang!

O Ve! O Ve!
det var en Ynk at se.
Vor Thorkild, Vennen af Forsigtigheden,
stod næsten stegt og ganske sveden,
og begge Børnene dertil
af Explosionens Ild!

Men Et de af Erfaring lærte
til Løn for Svie, Tab og Smerte,
at det var sandt, hvad Manden havde sagt
om Krudtets Farlighed og Magt,
og at det altid maa behandles med
særdeles Varsomhed.
