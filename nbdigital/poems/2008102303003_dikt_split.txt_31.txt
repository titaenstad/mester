
XxXLVI.
1.
Kneiser kun, I Basans Ege!
Eders Kroners Herlighed,
Som med Vindene nu lege,
Synke skal i Støvet ned.

Samsons Vælde, Magt og Mod
Har, som Alt af Kjød og Blod,
Spiren i sig til den Ende,
Ak, som øines i Elende!

2.
Hæv kun, Libanon, dit Hoved,
Smykt med Cederskovens Krands!
Hvad med Tiden er trolovet,
Tabe skal engang sin Glands.

Saul, dit Konge-Sværd og Spiir,
Hvor er nu dets Glands og Ziir?
O, i Muldet gik tilbage,
Hvad af Muld Man monne tage!

3
Bred kun ud langs Salems Høie,
Olie-Skov, dit rige Hegn!
Overstraalt af Himlens Øie,
Vandet af dens Dug og Regn:

Selve Hjob i Lykkens Skjød
Er ei fri for Sorg og Nød;
Høiest Lykke, Roes og Ære
Ofte nær sit Fald kan være.

4.
Terebinthe, himmelhøie,
Patriark blandt Skovens Træer!
Engang du dig dog maa bøie
Tung af Aarenes Besvær:

Abraham! i Oldings Aar
Trætter dig dog rigest Kaar,
Og med Simeon, den fromme,
Du velsigner Dødens Komme.

5.
Seirens Tegn, du skjønne Palme!
Op mod Himlen hæver du
Rank din Krone, som den Psalme
Fromhed synger uden Gru;

Under sværest Vægt og Last
Staaer du rank og staaer du fast;
Da til Døden Jesus træder,
Paa hans Vei din Green du spreder.

6.
Figentræ med rige Frugter,
Førend Blomst, og førend Blad
Sig omkring din Stamme bugter,
Sees din Rigdoms friske Rad!

Troens Kjærlighed i dig
Har sit Billede for mig,
Som, hvad end paa Jord den lider,
Bærer Frugt til alle Tider.

7.
Du, med hvem min Frelser ligner
Sig og sine Troende,
Viinstok! ja din Frugt velsigner,
Men og bringer Daaren Vee.

Sande Viintræ, uden Meen,
Herre Christus! lad din Green
Sammenvoxet med Dig være,
At den megen Frugt kan bære!
