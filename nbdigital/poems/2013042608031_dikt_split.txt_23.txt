
Armodens Vörn.
(Efter Victoc Hugo.)
Flgragt ej disse Smaa! Fast ringe vorden,
den Mindste af dem Gud til Fader har;
og alle Børn, før han dem gav til Jorden,
forvist engang smaa Lys i Himlen var.

De skræmmes ej af Livets Larm hernede;
de bringe med sig Haab og Fryd og Trøst;
de smile: det er Gud som vil os glæde;
de synge: det er Himlens Englerøst.

Vi ane kun de Lys, som dem belyse,
den søde Lyst, som lærer dem at le;
men Paradiset falmer, naar de fryse,
og Himlen fælder Taarer, hungre de.

Og hver en Kval et Barn paa Jorden lider,
har Verdens Dommer i sin Vægtskaal lagt;
han mindes dem alt fra de første Tider,
han Engle gav i Menneskenes Magt.

Og Himlen mørknes hvergang Gud i Vrede
sit Faderøje har mod Jorden vendt,
og fundet dem i Pjalter svøbt hernede,
han engang os i Vingers Skrud har sendt.
