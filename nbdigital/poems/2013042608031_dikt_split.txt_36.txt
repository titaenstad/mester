
SHangerens Hærk.
(Efter Manfred.)
DN« var en Skjald, hvis Toners Ry
var vidt udbredt fra By til By.
Vel er forlængst hans Vandring endt,
men Sangen er hans Monument.

Dengang han modtog Dødens Bud,
forlod han Harpen, vandred ud,
steg højt ad Bjergets Sti mod Sky,
som vilde han bag Stjerner fly.

Histoppe stod et løvrigt Træ;
i Grotten, i dets dunkle Læ,
der lagde han sit Sangværk ned,
gik bort, og fandt i Døden Fred.

Den næste Dag, ved Morgenskær,
kom Vinden Grottens Indgang nær,
slog op i Bogen, Blad for Blad,
beundrende de skjønne Kvad.

Den aned Kamp, den drømte Leg,
som Tonerne af Digtet steg;
den læste snart med Stormens Røst,
snart med Zefirens Aande tys.

Og hver en Sangfugl fra sit Læ,
deroppe i det store Træ,
omflagred Bogen, Blad for Blad,
beundrende de skjønne Kvad.

Saa fløj de bort fra Strand til Strand
med Bud fra Sangens Trylleland,
fortolkende, hvorhen de drog,
den lykkelige Elskovs Sprog.

Og Grotten rundt hver Blomsterknop
sig hævede-mod Bogen op,
for snart at aabne Kalken bly,
og skjænke Sangens Toner Ly.

Og Træet bøjed Grenen ned,
og sukked under Kronen bred;
«O kunde jeg hin Skat dog naa',
jeg skulde glad, skjøndt ensom staa!»

Selv Himlens Stjerner smilte huldt
derind, naar Alt i Nat var skjult.
– Hvad Skjalden Gaader var paa Jord,
med Klarhed nu hans Værk omsnor.

Men Folket? – Mængden gik forbi,
og tidt var øde Bjergets Sti.
Kun Faa har for det Skjønne Sands,
skjøndt Himlen laaner det sin Glands.
