
«Nu gaaer det nedad,» – siger Daarens Mund,
Naar Alderdommens Aar ham monne bøie,
Naar Ilden slukkes i det kaade Øie,
Opg Alting varsler ham hans Afskeds Stund;

Nu gaaer det nedad! – ja for Den, hvis Liv,
Midt under al hans Higen, al hans Traven,
Var offret Jordens Tant og Tidsfordriv,
For ham gaaer det jo nedad, – ned i Graven.

«Nu gaaer det opad,» vidner Fromheds Røst,
Skjøndt Graahaars Krone nøgen Isse krandser,
Skjøndt Blodet med sit raske Pulsslag standser,
Og Varmen fklygter fra det trange Bryst.

Nu gaaer det opad, altid meer og meer
Mod Himmelborgen, hvor de Kjære vente,
Herfra, hvor Englen Lazarus vil hente
Til Naadens Hjem, hvor jeg min Jesus seer.

Hvad siger du, mit Hjerte! – hvilke Ord
Af disse tvende vil du Medhold give?
Det, som maa Glæden af dit Sind bortdrive,
Hvad eller det, i hvilket Glæden boer?

Hvad siger du? – O, giv et ærligt Svar,
Et Svar, som fast og lydt det kan udsige,
Om Sjelens Haab er sat til Himlens Rige,
Hvad eller Kjød og Blod din Afgud var!
