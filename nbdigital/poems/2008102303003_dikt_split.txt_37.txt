
LIII.
1.
Bered mig, Herre! naadelig
I hver en Leve-Alder,
At jeg kan glad gaae hjem til dig,
Naar du herfra mig kalder,
Kan hilse Døden som det Bud,
Der gaaer fra Fader-Huset ud
(Oag Barnet hjem vil lede
Til Kjærlighed og Glæde.

Bered mig ved den Hellig Aand,
Som i min Fryd, min Smerte,
Alt mens jeg gaaer i Troens Baand,
Er Vidne i mit Hjerte
Om Faderen i Lysets Krands,
Om Sønnen, Herlighedens Glands,
Og om det Himmerige,
De Fromme efterhige.

Rør, Hellig Aand! mit Sjele-Blik,
Saa jeg maa see og kjende
I rette Form, i rette Skik
Min arme Sjels Elende!
Maa bagved tomme Dyders Skin
Som blænder Menneskenes Sind,
Min Usselhed ret skue,
Og som en David grue!

Fremkald den rette Sjele-Bod,
Som med Sanct Petrus græder,
Som stille ved sin Frelsers Fod
Med Magdalene beder
For Syndens Straf om Skaansel ei,
Men om Guds Kraft paa trange Vei
Med Jesu frem at drage
Den Stund, som er tilbage!

Lad, Hellig Aand, op i min Vee
For mig min Jesu Hjerte,
Saa jeg med Troens Blik maa see,
At i hans Død og Smerte
Har Arv og Deel jeg ved min Daab,
Ved ærlig Tro et saligt Haab:
Ei vil han den bortstøde,
Som dømmer selv sin Brøde.

Og, medens saa ved Naadens Haand
Jeg gaaer min Vei hernede,
Henstil da for min frelste Aand
Hvad Verden kalder Glæde,
Saa jeg som Moses vælge maa
Langt heller i Guds Ørk at gaae
End nyde Herligheder,
Som Sjelen Død bereder!

Derhos, naar jeg ved Naadens Bryst
Har fundet Sjele-Hvile,
Et Glimt da af Sanct Stephans
Lad mig imøde smile,
At jeg kan svare Himlens Bud,
Som hjem mig kalder til min Gud:
Did glad jeg laer mig bære,
Thi der er godt at være!
