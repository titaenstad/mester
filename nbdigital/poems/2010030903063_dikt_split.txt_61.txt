
Maodersavn.
Der er en Larm, der er en Støi,
Fuglen udaf Buret fløi;
Den havde ei Æde, den manglede Vand,
Faderen er en bekymret Mand:
Moderen ligger i sorten Jord,
Tom er den kjære Plads ved Bord;

Mosen i Vinduet visner hen,
Moderen vander ei mere den.
Rokken støvet i Krogen staaer,
Med Huller paa Strømper Drengen gaaer,
Ædderkop spinder nu lystig sit Net,
Ingen hindrer den mere i det. 

Der en Larm, der er en Støi,
De Store gaae med de Mindres Tøi;
Moderen synger ei for de Smaae,
De selv nu i Søøn sig skrige maae.

Moderømhed blev aldrig træt,
Huset holdt hun saa reent og net;
Faderen ofte var vred og tvær,
Nu han mangler dog hende her.

Leiede Folk han om sig har;
Penge gjør ikke Sagen klar:
Meget man kjøbe kan for Guld,
Moderen ei fra det sorte Muld.

Den pleiende, ordnende, signende Haand,
Den venlige, blide, sagtmodige Aand
Skattes først ret, naar det dybe Savn
Sig smerteligt knytter til Moderens Navn.
