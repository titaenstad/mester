
Olaf Tryggveson.
Guldet lutres maa i Ilden,
før det bliver rent og skjært;
Staalet dyppes maa i Kilden,
før det bliver Kjæmpen kjært;
Modet prøves maa i Fare,
Heltekraft i Helteskare.

Da Kong Tryggve sank i Tue,
Olaf laa i Moders Liv,
fødtes i en Bondestue,
skjultes mellem Tang og Siv,
medens Gunhilds rappe Hunde
snused om i alle Lunde.

Astrid maa med Olaf rømme
for at undgaa Morderkniv;
men paa Ostersaltets Strømme
fristed han sit unge Liv,
fangedes blandt Sværdhug tunge,
solgtes som en Trælleunge.

Men den unge OØOrn ej taalte
Trællelivets trange Baand,
højt han hæved sig og straalte
fri og frank med Sværd i Haand.

Ej han fandt i Kamp sin Lige
i det hele Gardarige.
Og som Ornen vidt han svæved
rundt kring Jorden, Kyst til Kyst,
svang sit Sværd, og Fiender bæved,
hvor hans Glavind gjorde lyst.

Adel lyste af hans Øje,
derfor Kjæmper maa sig bøje.
Haakon Jarl, den listig snilde,
syntes Flugten var for høj,
vilde ham i Snare hilde –
Konge-Ørnen fri dog fløj.

Olaf gik med Sværd og Fane
Vej til Kongestol at bane.
Kronen han med Kraft mon bære,
Bonden gav han strænge Kaar:
»Enten tro I Kristi Lære,
eller faa I Ulivssaar!»

Bønderne til Kors da krøbe,
valgte sig at lade døbe.
Vidt om Land hans Septer naaed.
Selv i Islands Klippegrund
blev den kristne Sæd udsaaet;
men den spired sagte kun.

Grønland og maa Ordet høre,
eller faa en Hær for Døre.
Olaf var dog blandt højbaarne,
gjæve Kongemænd paa Stol,
og ej mange af de Kaarne
var saa elsket under Sol.

Drot med Heltekraft i Bringe
hilste Folket højt paa Tinge.
Kristne Bønder leved trygge,
Lov og Ret i Landet gjaldt.
Ved Nidelven lod han bygge
By, som Nidaros blev kaldt.

Odinstemplet sank i Gruset,
gjorde Plads for Kirkehuset.
For at kræve Tyris Lande
brat han drog ad Venden til;
men ved Svolders dybe Vande
øvedes der Kjæmpespil;

Trende Drotter, alle høje,
vil den stærke Olaf bøje.
Men den Drot paa enlig Snekke
midt blandt Fiendens Overmagt
lod sig ej af Vaaben skrække,
hugged djærvt og uforsagt.

Blodet flød paa Ormen Lange,
Helte sank med Heltesange!
Men tilslut fra høje Stavne
sprang Kong Olaf dybt i Fjord;
at han svam til fjerne Havne
mælte Sagnet her i Nord;
det er vist, at Norge favned
aldrig mer den Drot, det savned.
