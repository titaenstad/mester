
Sang til I. M. Jessen den 11te Februar 1818.
Vor Jordklode dreier sig stadig omkring,
Og Aarene knyttes til Aarenes Ring;
Vor Barndoms og Ungdoms livsalige Dage
Snart svinde og lade kun Mindet tilbage,
Og saa kommer Høsten med meiende Lee,
Og saa kommer Vint'ren med Kulde og Snee.

Dog dybt i det Indre der gjærer en Vaar,
Som seirende frem gjennem Sneedækket gaaer.
Den Vaar, hvori Muser i systerligt Chor
Voøor Tinding med Evigheds-Blomster omsnoer,
Hvor Lyrens begeistrede Toner høit runge,
Og Skjønheden hæver sin Nattergaltunge,
Hvor Aandens og Hjertets harmoniske Klang
Er Gjenlyd af Sphærernes himmelske Sang;

Den Vaar Dig omblomstre i herligste Glands
Og flette til Dig en uvisnelig Krands!
Den Krands er ei bundet med falmende Løv,
Den hæver sig blomstrende over vor Støv,
Den svæver til os fra en høiere Zone
Og stiger som Livets den evige Krone,
Den udaander evig forfriskende Duft
Af Himmelen dugsprængt i ætherreen Luft

Den Krands vorde Din trods de rullende Aar
ODOg krone med Hæder Dit sølvhvide Haar!
