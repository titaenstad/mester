
Sommervise.
Den kjedsom Vinter gik sin Gang,
den Dag saa kort, den Nat saa lang
forandrer sig
saa lempelig;
den barske Vind, den mørke Sky – maa spe;

vor Kakkelovn saa ene staaer,
og Hverdags- Koldesyge faaer,
den tykke Vams, den foret Dragt
er alt hængt hen og reent foragt,
og Muffen er tillige gjemt 
og glemt;

man frygter ei, at Sne og Slud
skal møde dem, som vil gaae ud;
thi lad os gaae
at skue paa,
hvor smukt Naturen sig beteer
og leer!

Ak se, hvor pyntet Solen gaaer
med lange Straaler i sit Haar!
Den varme Krans
er rette Kans
for alle Ting, som nu maa grye
paa ny.
Det klare Himmelblaa
er værd at kaste Øie paa;
se Fuglene i Flokketal,
i Luftens vide Sommersal

de holde snart hvert Øieblik
Musik;
de kappes daglig, to og to,
at bygge, hvor de bedst kan boe;
her flagrer een
so med sin Green;
en anden sanker Haar og Straa 
saa smaa.

Ak se, hvor tegner Marken vel
for Bonden, hele Verdens Træl;
han leer, fordi
hans Slaveri
skal ende sig med Frugtbarhed 
i Fred.

Hist gaae de muntre Lam i Flæng
og spøge i den grøvnne Eng
de knæle med en Hjertenslyst
for Moders melkefulde Bryst;

de kvæges ved den søde Taar,
de faaer.
Hist vogter Hyrden Kvæg og Korn
et Hundebjæl, en Lyd af Horn
er alt hans Spil; 
men, hører til,
hvor smukt den Skov ham svare maa 
derpaa!

Ak se, et meget yndigt Syn
paa Skovens grønne Øienbryn!
den høie Top 
skal klædes op,
og Vaaren pynter Bøgen ud 
til Brud.
Naar Solen brænder som en Glød
og stikker Ild i Barm og Skjød,
da har man jo bag hvert et Blad
et Skyggeskjul mod Straalers Bad!

Her smager The og et Glas Viin
fra Rhin.
Imidlertid man faaer at see
en ret naturlig Assemble;

hver Fugl har stemt 
sit Instrument,
de raske Dyr vil danse net 
og let.
Ak se, hvor speileklar og glat
den Sø dog er i Lave sat!

det er jo, som
om Solen kom,
kun for at see sit Skilderi
deri;
den Fisk, som stak i Dynd og Skarn,
men slap fra Frost og Fangegarn,
han faaer nu atter Mod og Liv
og spøger frit i Rør vg Siv;

fe hist, hvor stolt hans Finner gaaer 
og slaaer!
og Frøen lirrer med sin Mund
imod den søvnig Aftenstund; –
jeg tænker paa 
mit Hvilestraa,
og ender min Spadseregang
i Sang.
