
Den glade Zanger.
(Efter Herwegh.)
Jag er en fri, en lystig Sanger;
jeg synger ej for Fyrstegunst.
Guds frie Luft jeg kun forlanger
og Fuglens Lykke for min Kunst.

Lad Andre Magten kun tilbede,
blandt Folket styrer jeg min Gang!
Som Fuglen har jeg kun en Rede –
Min hele Rigdom er min Sang!

Paa Frihed fremfor Alt jeg holder,
og trofast følger jeg dens Bud.
For mig maa Staten sine Roller
til hvem den lyster dele ud.

Jeg Ærens Lokken har betvunget,
og trodset Guldets Trylleklang,
og ufortrøden har jeg sjunget:
Min hele Rigdom er min Sang!

Den Rige Guld i Tønder maaler,
jeg i mit Bæger liflig Vin.
Mit Guld er Morgensolens Straaler,
mit Sølv er Nattens Maaneskin!

Men falmer Livet sent i Høsten,
og Tidens Magt mit Mod betvang,
min Arving nøjes maa med Tryøsten:
Min hele Rigdom er min Sang!

Jeg synger kun blandt mine Lige;
ved Hoffet gjør jeg slet Figur.
Jeg lærte Bjerget at bestige,
men ej Paladsets slebne Mur.

Fjernt fra Skandale og Intrige,
der tidt sin Mand til Højhed svang,
er Tonerne min Himmelstige –
Min hele Rigdom er min Sang!

Et Savn dog stundom Hjertet trykker –:
hin skjønne Mø, om hun var min!
Men hun forlanger Baand og Smykker,
og Burets Tvang er mod mit Sind.

Dig, Frihed, vil jeg ej forlade!
Gaa, skjælmske Amor, kun Din Gang!
Mig daarer ikke Rosens Blade –
Min hele Rigdom er min Sang.
