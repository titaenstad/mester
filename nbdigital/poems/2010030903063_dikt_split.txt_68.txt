
Keiserkrønen.
See, hvilken Blomst, hvor rank og skjøn!
Udbrød et Barn i Glædens Tone.
Ja, svared Gartneren, min Søn,
Den hedder ogsaa Keiserkrone.

Og nærmere de gik derhen.
Med Rette man den saa kan kalde,
Gjentog den Lille, see, hvor den
I Purpur kneiser over Alle.

Men Gartneren med varsom Haand
Den skjønne Blomst af Stilken plukked;
For Barnets videlystne Aand
Det skjulte Bæger han oplukked.

Og see! bag hver et prægtigt Blad
Sad gjemt en Draabe, lig en Taare.
O, raabte Gartneren, o lad
Dig aldrig Barn af Pragten daare!

Seer du, hvad Blomsten gjemmer her:
En Taare, skjult for Mængdens Blikke.
Saa Høiheds ydre Glands man seer;
Men høvad den skjuler, veed man ikke.
