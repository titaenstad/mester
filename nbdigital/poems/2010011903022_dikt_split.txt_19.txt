
Ellevte Sang.
Anden D.
Kongen ved Arconas Havn
Staaer i Seiersglandsen;
Axel lover Herrens Navn,
Løfter høit Monstransen.

Afgudstemplets Forhæng brast
Fra blodrøde Buer;
Swantewit og Radegast
Styrted knust i Luer.

Kongen hørte Axels Ord,
Hevnens Brand han slukked;
Seierkront, den Herre stor
Naadens Port oplukked.

Folket svoer ham Troskab til,
Pagten de beskreve:
Hedningen, som leve vil,
Skal nu evig leve.

Vold og Rov og Argelist
Skal for Korset vige;
Seiret har den rige Christ,
Hans er vundne Rige.

Frelst er hedensk Folk og Land,
Vundne mange Sjæle:
Korset staaer paa Rylands Strand,
Hedninghære knæle.

Hjem Waldemar seiler med Spil og Klang;
Høit Arnold sjunger hans Seierssang.
Paa gyldne Langskib hos Axel Hvide
Dankongen kalder sin Ven tilside:

»See, Hertug Henrik mig sendte Brev,
Fra Norrig Ven mig det samme skrev,
Og nys Bisp Tocke mig tro det melder:
Om Liv og Krone paany det gjælder.

Og see vi norske Løve idag,
Hvad heller skuffer os Dragens Flag;
Til Slag beredte vi samlet seile!
Og vel Forræderens List skal feile.»

Saa taler Kongen og frem han seer,
Paa røbet Svig han ei tvivler meer:
Nær seer han dristige Viking fare,
Og frem alt springer Hr. Asbjørn Snare:

»Endnu ei knækket er Vendens Mod;
Betale lad ham det med sit Blod!
Bag Nas jeg vil med min Dromer gange,
Og dristig Rovfugl jeg flux skal fange.

»Vel – Kongen svarer – vi følges ad:
Den Rovfugl selv jeg vel stække gad.»
Bag Nas de styre med store Flaade,
Hr. Asbjørn tykkes den Fart en Gaade;
Snart studser han ved uventet Syn:
Tolv Snekker flygte fra Næs som Lyn.

»Uddrog med Dragen for lumsk at røve
Med Hellebard nu den ædle Løve?
Hvad heller veeg han for Ledingsfærd?»
Saa undres Asbjørn og tier gvær.

Men Kongen nikker til Axel Hvide:
»Jeg skjelner Fjende fra daaret Ven;
Ei brave Normand med mig vil stride,
Før rakte han mig Guldkronen hen.

Flux Kongen byder Stavngjemmer vende,
Forfølge vil han ei hevnsyg Frende;
Men dyrt han sværger med løftet Haand:
»Til farligt Vanvid har Danmark Baand.»

Og lystelig frem mod Sjølunds Kyst
For flyvende Seil de fare;
Høit gjalder Svend Arnolds Kæmperøst
Blandt hurrende Baadsmandsskare:

»For Dannerkongen og hans Mænd
Er Mørkets Herre bange:
Fra Swantewits den knuste Lænd
Bortflygted gamle Slange:

Ei Venderdragen flyver meer
Til Rov om danske Kyster:
Paa Gyldenstavn jeg Fangen seer,
Han knuste Vinger ryster.

Han krybe skal til Verdens Fald
For Dannerkongens Throne;
Til Dommedag han knuges skal
Af gyldne Skjoldungkrone.»

Saa sjunger gamle Arnold glad,
Og Kongens Banner svinger;
Høit bruser Bølgen under Øvad
Til Slag af Orlogsvinger.

I Roskild By er Glæden stor:
Ved Havn staaer Danmarks Dronning;
Med Seierssangen gjennem Fjord
Fremglider store Konning.

Høit klinge Fryderaab ved Bro;
Fra gyldne Stavn han stiger;
Mod skjønne Dronning gaaer han fro,
Øærbødig Folket viger.

Dog pludselig han stille staaer;
En Sky hans Pande dækker:
Til Hjertet Buris Svig ham gaaer,
Hans Søster Haand han rækker.

Men hoppende fra Fruerbarm
Den liden Knud ham glæder;
Han sprælder paa sin Faders Arm
I kongelige Klæder.

Til Gyldenkarm Sophia gaaer,
Paa Skjøod hun Prindsen gynger.
Ved Siden Kongens Vrindsker staaer
Blandt glade Folkeklynger,
Kong Waldemar fra høie Hest
Til Dannerfolket taler;
Og meer end stolte Seiersfest
Dem Kongens Ord husvaler.

I kongelige Seierstog
Sig Folkestrømmen bølger.
Til Haraldsborg Dankongen drog;
Næst Absalon ham følger.

Flux Wetteman om Orlov bad
Med raske Asbjørn Snare.
Dankongen svarer seiersglad:
»Til Fjenisløf I fare!

Hver Brudgom føre hjem sin Brud!
Hver Dannemand sig glæde!
Stolt Wetteman drag du med Gud
Til Wolgasts Herresæde!

Paa Kallundborg ved salten Søe
Engang jeg Asbjørn gjester;
Til Radulph og hans vilde Møe
Min bedste Gaard jeg fæster.

Og Wetteman paa stærke Hest
I store Sadel gynger;
I lodne Skind, som han kan bedst,
Han farer frem og synger.

Af røde Port han sprænger ud
Bag lette Asbjørn Snare;
Til Favnetag af kjærlig Brud
Omkap de Herrer fare.

Glad, stærke Radulph med dem red
Til nye Bryllupsgilde.
Paa Borg, i By, ved Fjordens Bred
Det klang og lysned silde.

Men i Seiersfestens Glæde
Axel for sin Konge treen:
»Herre, styt dit Konningsæde
Fast til Kirkens Hjørnesteen!

Et Te Deum vil jeg sjunge
Gladelig i høien Chor;
Slet kun sjunget har min Tunge
Før Forbandelsen bortfoer.

Hvor din Faders Blod er rundet,
Klæbed Synd ved Folk og Land;
Seier har dit Glavind vundet,
Synd det ei udslette kan.

Men hos Christenhedens Fader
Er din fromme Bøn opfyldt:
Herren Folkets Synd forlader;
Hvad det leed, har det forskyldt.

Fromme Martyr for os beder –
Saa din Fader nævnes skal:
Blandt de Saliggjortes Tal,
IJordisk Brøst hans Aand helbreder.

Før hans Been du Hvile gav,
Ei din Throne du bestige!
Knæle lad dit hele Rige
Ved den Saliggjortes Grav!»

Og Absalon henrækker
Sin Konning Pavens Brev,
Og rørte Drot udlægger
Hvad Kirkens Fader skrev.

– »Vel, til St. Bent vi føre
Min fromme Faders Been;
Han der min Bøn skal høre
Ved høie Altersteen.

Et Tegn er alt mig givet:
Hans Aand fornam min Bøn,
Og, atter vakt til Livet,
Han lever i min Søn.

Mens Gravens Fest beredes,
Til Thinge vil jeg gaae:
Skal Danmarks Throne fredes,
Min Knud den arve maa.

Og vil ham Folket hylde,
Paa Danmarks Fred jeg troer:
Vort Haab vil Gud opfylde,
Naar liden Knud er stor.»

Saa taled Kongen tankefuld
Med Absalon iløn.
Den Ven var tro, som prøvet Guld,
Mod Fader og mod Søn.

Ved gamle Leire paa Hyldehøi
Der var stor Stimlen og Folkestøi.
I Purpurkaaben med Sværd ved Lænd
Paa Høi stod Waldemar blandt sine Mænd.

Hver trofast Hirdmand for Kongen treen,
Og svoer ved hellige Hyldingssteen;
Hver Dannemand svoer ved den rige Christ:
»Dig Knud skal følge paa Thronen vist.»

Men blandt de Bønder og Svende stod
Saa mørk en Herre ved Høiens Fod;
Ham Ingen kjendte paa hule Kind,
Paa magre Arm under sorte Skind;

Ei Mand fra Ovinde han skjelner nøie:
Af Sorg fast blindet er søvnløst Øie.
Han frem sig trænger til Høiens Top,
Og stirrer vildt paa Waldemar op.

Forbauset Kongen Prinds Buris kjender;
Til mørke Harm sig hans Glæde vender.
»Hvad vil du? Frende! – han spørger bleg –
Med Livet driver du farlig Leg.»

Foruden Vaaben paa fredlyst Thing
Hr. Buris seer sig heelt djærv omkring:
»Jeg nys har hørt, at din liden Søn
Skal lege med Danmarks Krone;
Til Børneleg er den dog for skjøn,
Til Skammel for høi din Throne.

Din Lehnsmand selv du mig kaared til,
Jeg her har et Ord at sige:
En Dreng ret aldrig jeg hylde vil;
Ei Danmark er Arverige.

»Forræder! – svarer Waldemar vred –
Ei flere Konger du hylder.
Han Buris rækker Bisp Tockes Brev:
»Døm selv hvad Kongen dig skylder!

Og har du svoret din Konges Død,
Det ei var din største Brøde:
En Abild havde jeg, hvid og rød,
Den haver du lagt mig øde.

Du Danmarks Throne skal lade staae –
Endnu ei Waldemar sover;
Din Livstid skal du i Lænke gaae,
Det for al Verden jeg lover.»

Bleg, Buris stirrer paa sorte Blad.
»Bring Lænker!» Dankongen byder.
Forbauset stander den Hirdmandsrad;
Forfærdet Høvding adlyder.

Frem Buris vakler: »vil ei mit Blod –
Vil ei mit Hoved du tage,
Og har du dømt mig til lange Bod,
– Til Westervig lad mig drage!

I Ceæellen der mig et Fængsel und!
– Om Frihed betler ei Slaven –
Lænk der mig fast til min sidste Stund!
Lad Lænken række til Graven!

Ei længer vil jeg i Verden gaae –
Den Lænke aldrig jeg sprænger» –
»Vel – Kongen svarer – det Ord skal staae –
Bort! – lad mig ei see ham længer!»

»Een Bøn kun, Konning! naar jeg er død,
Hos liden Kirstin jeg hvile!»
»Bort!» – Kongen raaber; heelt strengt han bød.
Med Fangen hans Mænd bortile.

Kongen paa sin Hengst sig svang,
Mørk han red fra Thinge;
Hyldingsraab og Frydeklang
Glæded ham kun ringe.

Hvor hans fromme Faders Blod
Flød for Morderhaanden,
Did den Herres Hu nu stod;
Mod han var i Aanden.

»Søn maa hevne Faders Død,
Skal det vel ham gange;
Fædres gamle Lov jeg brød –
Hevnerne er mange.»

Kongen saa med dunkle Ord
Red i mørke Skove.
Frem mod Haraldsted han foer;
Nær var Kildens Vove.

Axel ved hans Side tved:
»Herre, glem nu Sorgen!
Sjølunds Skytsaand for din Fred
Bede vil imorgen.

Vel beredt er store Fest
Til din Faders Ære:
Til hans Alter Bisp og Præst
Helligt Støv skal bære.

Landets Trængsel er forbi,
Og dets Synd udlslettet;
Helligaften har nu vi,
Har du det forgjættet?»

Kongen svarer ei sin Ven,
Sporer vilde Ganger.
Trolig følger dem igjen
Gamle Arnold Sanger.

Og der de standsed, hvor Kilden sprang,
Trindt Aftenklokkerne ringed.
Svend Arnold stille sit Avø sang;
Fra Kilden det fromt gienklinged.

Og see, Værkbrudne fra Vældet steg,
Og karske Krykkerne kasted.
Al Kongens Sorrig og Harm bortveg,
Til hellig Kilde han hasted.

Og dybt han øste og glad han drak:
»Nu lysner det for mit Øie;
Min Faders Aand være Lov og Tak!
Nu skinner mig Skov og Høie;

Nu seer jeg Dannemarks Eng og Vang
Igjen i Helligdagsklæder.»
Med Lyst sig Kongen paa Hengsten svang,
Sol skinned i fjerne Stæder.

I Aftenglandsen lød Klokkeklang;
Frem red de, glade og stille.
Hr. Axel vender sin Vrindskers Gang;
Den vil til Fjenisløflille.

»Der vil vi sove inat, min Drot!
Min Moder alt Dugen breder.
Paa længer Valfart skal hviles godt;
Idag Dankongen jeg leder.»

»Du tro ham leded saamangengang;
Det skal han dig aldrig glemme.»
Saa taled de Herrer, mens Arnold sang
Paa Veien med lystig Stemme:

»Hvad Axel bygger skal ei forgaae,
Om ogsaa i Gruus det falder:
Fugl Phoenix karsk kan af Ild opstaae;
Ret aldrig døer hun af Alder.»

Saa den Gamles Stemme klang
Nær ved Sorøe under Lide.
Kongen hørte ei den Sang;
Vel den mærked Axel Hvide.

»Hist Hr. Thorstensøn jo boer?»
Waldemar sig til ham vender;
Petersborgen, høi og stor,
Han ved blanke Søer kjender.

Og i Sorøes Bøgekrands
Kongen nye Kloster skuer;
Gjennem Busk i Aftenglands
Kobbertaget herligt luer:

»Her er fredeligt og skjønt,
Godt for Lærd og Skjald at bygge:
Søens Brusen, Skovens Grønt
Passer vel til Klosterskygge.

Axel, du har bygget godt:
Her kan Flid og Lærdom fredes;
Men hvad skal vel Klerk med Slot?
Fødes skal han, men ei fedes.»,

»Herre – svarer Arxel gjæv –
Lave Dør lad Trælle bøie!
Hule Grævling har og Ræv,
Fugl vil bygge i det Høie.

Kroppe ei jeg fede vil;
Men med Sjæle ei jeg tinger:
Lampen skakl der Olie til;
Møllehesten høit ei springer.»

»Vel, min Axel, Lærd som Læg
Voxe skal i Danmarks Rige:
Byg kun høit din Klostervæg!
Fisk lad svømme, Fugl lad stige!»

Saa vexled Kongen med Axel Ord.
Ad hvælvet Klosterport ind de foer,
Og op de steg i de dunkle Gange.
Ved Bog i Cellen sad Mester Lange,
Mens travl Abbeden i Klokken drog,
Og alle de Brødre fra Tavlbord jog.

»Nu, hvad bestiller I7» – Kongen spørger.
For Klostrets Ære Abbeden sørger,
Og ei der fattes den Herre Svar:
»Idag tolv Messer vi sjunget har.»

»Men – spørger Axel – er nys her røvet?
Een Bog kun seer jeg, og den er støvet –
Og Hoveddugen i Krogen hist
Den glemte her eders Søster vist.»

De Klerkers Øienlaag skye nedfulde;
Frem Axel tager en Pavebulle,
Og streng han læser med mægtig Røst:
Vee den, som soner ei lønligst Brøst.

Fra strenge Mønstring de Herrer gaae
I Cellen til Mester Lange.
Der flittig Skriver Dankongen saae,
Han bukked sig mange Gange.

I aabne Krønik Waldemar seer;
Sit Navn den Herre vel kjender.
Bisp Axel læser – iløn han leer,
Og hastig han Bladet vender.

»Hvad staaer der?» spørger Dankonan brat –
Og Axel Ordet ei dølger:
»Hvad Waldemar har sig i Hovedet sat
»Stivsindet den Herre følger.

»Dog stundom hører han Venneraad,
»Ei store Drot det beskæmmer;
»Men hastig er han til Vredesdaad,
»Seøæent gammelt Nag han forglemmer.»

Dankongen vorder om Kinden rød:
»Heelt strengt din Skriver mig dømmer;
Dog sandt var Ordet: naar jeg er død,
Ei hver min Daad mig berømmer.»

Til Mester Lange han vender sig:
»Kun ringe Vrede nu baaded mig –
Desværre du har ei løiet.
Derfor jeg er dig ei mindre huld:
For Sandhed giver jeg røden Guld,
Ei blænde skal det dig Øiet.

Af Halsen Kongen Guldkjæden tog;
Til Jord Hr. Lange sit Pie slogg
Der paa hans Kappe den blinked.
For Blu han har sit Latin fast glemt,
I Haanden har ham Dankongen klemt;
Men sig den Skriver forsinked.

Paa ziirlig Tale han grunded end,
Mens Dannerkongen med høie Ven
Paa rappe Ganger sig kasted.
Abbeden bøied sig dybt mod Jord,
Af Klosterporten de Hengste foer;
Til Fjenisløf Kongen hasted.

Fra Fru Inges gjestfrie Tag
Red de stille næste Dag.
Til den store Takkefest
Drager Drot og Læg og Præst;
Endt er Danmarks Nød og Kummer.
St. Marias Klostergaard
Aaben for de Gjester staaer;
Ringsted By ei Toget rummer.

Og i lyse Middagsglands
Alle Landets Klokker ringe;
Om den straalende Monstrans
Alle Danmarks Bisper ginge.

I sin dunkle Martyrgrav
Hertug Knud i Glands sig rørte:
Gyldne Kiste de ham gav,
Hvide Silke ham iførte.

Og paa hans Forklaringsfest
Førstegang hans Søn ham skued;
Waldemar gik Kisten næst,
Kronen om hans Tinding lued.

Med sin liden Knud ved Haand,
Følger han forklaret Fader,
Og det lysner for hans Aand,
Som sig Himlens Port oplader.

Høi og stille, tankefuld,
Hører han Te Deum tone,
Øiner over Grav og Muld
Den Forklartes Martyrkrone.

Axel følger store Ven
Med ærværdig Præfsteskare.
Høi blandt Dannerkongens Mænd
Glindser raske Asbjørn Snare.

Med de Gildesbrødre troe
Gaaer i Hættekapper lange
Ole Stam med Arnold fro,
Sjunger høitidsfulde Sange.

Dem følger Folket i store Rækker,
Det Folketog fra St. Bent sig strækker;
I store Kirke paa Altersteen
Guldkisten staaer med den Frommes Been.

Og Folket knæler, mens Klokker runge
Og Præster kirkeligt Ora sjunge.

Der Folket festlig Collect har hørt,
Der from Legende hver Sjæl har rørt,
Da løfter Kongen sin Søn paa Arm;
Guldlokket Dreng som en Engel smiler:
Ved store Waldemars Kæmpebarm
I Barnets Hænder Guldkronen hviler.

Høit bryde de tusind Stemmer ud,
Og Folk og Konge lovpriser Gud.
»Fast – raaber Folket – staae Danmarks Throne!
Gudherren Skjoldungens Søn vil krone.»

Og Kongen knæler med Sønnen ned;
Høit Erkebispen Guldkronen hæver,
Han lyser over den evig Fred;
Paa Barnelokken dens Guldrand svæver.

Saa for al Verden nu, som for Gud,
Til Drot indvies den liden Knud.

Paa Kongens Hoved med dobbelt Glands
I Sollys Skjoldungekronen blinker.
– Men paa Forløserens Tornekrands
Bisp Axel peger; med Stav han vinker.

»See Kronen hist over alle Kroner!
– Saa maægtig Absalons Stemme toner –
For den vi knæle i Støvet ned!
Tak, Fredens Herre! du gav os Fred.

Velsign du Konge og Folk og Rige!
I Lys lad herlig din Aand nedstige!
Fra Danmark tage du ei din Haand,
Mens høie Skjoldunger Spiret føre!
Naar fromme Hjerter foreent sig røre,
Du vække atter den danske Aand!»

Og Folk og Konge den Bøn istemte.
Skjoldungen aldrig den Dag forglemte.
– Men mange Dage er siden rundne:
Fast syv Aarhundreder er forsvundne.

De store Aander er farne hen,
I Muld sank Waldemar og hans Mænd.
De Lys udsluktes fra hine Dage;
Dog end er herlige Glimt tilbage:
End høie Skjoldunger Spiret føre,
End danske Hjerter foreent sig røre.

Hvad Danmark var, kan det atter blive:
Endnu er Fædrenes Aand ilive.

Men naar den slumrer i kraftløs Stund,
Og glemmer Livet i døsig Blund;
Da reis dig atter fra Altergraven,
Du høie Axel med Bispestaven!

Advar os for Udslettelsens Dom,
Og viis os hvorfra vor Frelse kom!
Da stig af Graven til Kamp igjen,
Henfarne Konge med dine Mænd!

I Eftermælets de lyse Klæder
I straale for os med Oldtidshæder!
I ryste Sjælen og vække Aanden!
I styrke Hjertet og ruste Haanden
Til dansk og stor og til herlig Jid,
Til Danmarks Frelse i Nødens Tid!
