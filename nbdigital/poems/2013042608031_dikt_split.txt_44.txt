
Ferengde.
Raa Nattens Bølge sejler
Fuldmaanens gyldne Ø.
Nu Elskovs Stjerne spejler
sig i den stille Sø.

Naturens Sangerskare
har endt sit Aftenkor,
og drømmer, tryg for Fare,
om Vaarens Blomsterflor.

Alene jeg maa vaage,
mit Øje Søvnen flyr;
og dog bag Savnets Taage
mig Haabets Morgen gryr;

og Tanken af sit Fængsel
i Natten flagrer ud,
bevinget af min Længsel,
paa Kjærlighedens Bud.
-
Den svæver om Altanen,
hvor hun, en Lysets Aand,
Med Brudekrands om Panden
mig rækker taus sin Haand;

– O vil Du, hulde Skjønne,
mig vække af min Drøm,
Din Sanger Du belønne
med Elskov trofast, øm!
