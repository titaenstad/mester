
1.
Nu er det Løvfalds Tid; igjennem Taager
Sig trænger Dagens Lys henover Jord,
De mørke Anelser i Sindet vaager,
Thi trindtom sees Forgænglighedens Spor;

Taus er den lille Fugl, som Herren loved,
Imens Naturen smilte sommer-blid,
Og skareviis fra Træeits stolte Hoved
Nedrasle Blade nu i Løvfalds Tid.

2.
Nu er det Løvfalds Tid;*» med Oprørs Tanker
Nu Folket stormer imod Landets Ro;
Nedbrydes skal nu rask de stærke Planker
Som skjænked os Samdrægtighedens Bro:

Nu Broder-Haand skal Broder-Hjerte ramme
Som Cains mod Abels i usalig Strid,
Ei Blade blot, men Green fra gamle Stamme
Afrives skal i denne Løvfalds Tid.

3.
Nu er det Løvfalds Tid; i Tvivlens Skyer
Gaaer Selvretfærdigheden frem sin Gang;
Mod Christi Kirke Vantro nu fornyer
Sit gamle Had med stormfuld Angrebs Sang;

Letsindighed omskifter nu som Løvet
Sin Fromheds Dragt med fræk og hastig Flid,
Og mens den tumler vissen om i Støvet,
Den troer sig fri i denne Løvfalds Tid.

4.
Nu er det Løvfalds Tid; dog, lovet være
Vor Gud, som gav os meer end Synets Sands!
Vi veed, med næste Vaar skal Træet bære
Paa ny sin Krone og sin friske Krands;

Det fromme Sind seer gjennem Troens Blikke,
Hvad Hjertet haaber: Fred bag blodig Strid;
Det veed, hvad Herren planted, visner ikke,
Men har kun her en Stund sin Løvfalds Tid.
