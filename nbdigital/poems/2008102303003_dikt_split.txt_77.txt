
XCIV.
Hvor er du skjøn, du Herrens Jord!
Med grønne Enge, sølvblaae Strømme,
Med Fugleskarens Sanger-Chor,
Med Hjertets længselsfulde Dremme;
Med Solens stolte Konge-Glands,
Med Nattens stille Stjerne-Krands,
Med Alt, hvori Guds Vidne boer,
Hvor er du skjøn, du Herrens Jord!

Og dog er du en Forgaard kun
For Evighedens Helligdomme;
I Tidens Cirkel et Paulun
Til Skole kun for Herrens Fromme;
En Skammel for Guds Naade-Fod,
Hvor Troen knæler med sin Bod,
Og længes bort fra dit Paulun;
Thi du er jo en Forgaard kun.

O Herre Christ, min Frelsermand!
Som selv har gaaet med Vandringsstaven
Og viist os Vei til Hjemmets Land
Paa Jorden gjennem Trængsels Haven,
Lær mig at elske hvert et Spor
Af Naadens Haand paa syndig Jord,
Men knyt kun Hjertet til det Land,
Hvor jeg seer Dig, min Frelsermand!
