
Til min Datter.
Du vil, at jeg fra Sangens Rige
en Blomst skal hente til min Pige.
«Du rørte jo for dine Drenge,»
saa har du sagt, «de gyldne Strenge.»

O, tænk dog ei, at jeg kan byde
min Harpes Tonestrøm at flyde,
naar jeg kun vil. Den er en Gave,
hver Rose i min Digtnings Have.

Men, naar du paa mit Knæ dig gynger
og med din Arm min Hals onslynger,
imens mod mit dit Hjerte banker,
blir til et Digt din Faders Tanker.

Da føler jeg for dig min Pige,
n stærke Flamme af den rige,
Da ønsker jeg at kunne skjænke
dig alt det bedste, jeg kan tænke,
at kunne bringe dig det Sidste
for dig min Bøn, mens Hjertet brænder,
at i sin Varetægt han tage
dig vil, min Datter, alle Dage.

Da beder jeg, at Troens Stjerne
i Livet du maa følge gjerne
og finde Lykken i dit Indre,
hvor klare Sjæleperler tindre;
og at jeg maa i Evigheden
gjenfinde dig hos ham i Eden.

Saalunde i min Barm det synger,
imens du paa mit Knæ dig gynger.
Saalunde henter jeg min Pige
en Glemmigei fra Sangens Rige.

O, kunde jeg fra Himlens Have
dig bringe ned en bedre Gave:
en gudfyldt Sjel, en hellig Vilje,
et Hjerte rent som Sarons Lilje.
Den 3die Juni 1869.
