
Palikarens Hustru.
I Akarnanien der laa
paa Toppen af en Klippe graa
en Borg. Dens vilde Eier var
en Røverchef, en Palikar;

men i Athen, i Ottos Sal,
Banditten kaldtes «General».
Det var en Aften. Mørket sank
vaa Marken grøn og Voven blank,
og Stormen gjennem Skoven gik
med dybe Suk som Gravmusik.

En Dødsensgru, en Rædsels Magt
var over Egnens Øde lagt,
og Palikarens skumle Borg
saa ud, som var den klædt i Sorg.

I Halllen paa Divanen sad
en graanet Kvinde lidet glad.
Det var den mørke Høvdings Viv,
en bleg Gestalt, et knækket Siv.

I Salen Vaaben hang og stod
med Pletter paa af udgydt Blod;
men ude man Banditter saa
med røde Huer, Trøier blaa
og hvide Fustaneller, som
med vilde Blik paa Vagt gik om.

I deres røde Belter sad
der en Pistol- og Dolkerad.
Paa deres grumme Miner let
man saa, de var af Kains Æt.

«Theodoraki!» sagde nu
den blege Viv med Kval og Gru,
«Du prøvet har min Kjærlighed:
for dig jeg Alting villig led.

Af Elskovs Ild for dig min Barm
var altid fuld og altid varm.
Mig valgte Ali Pascha ud
af sine Piger til en Brud
for dig, hans Protopalikar,
der kjær Tyrannens Hjerte var.

Jeg fulgte dig paa Røvertog,
og naar du ud mod Tyrken drog.
Jeg stod hos dig i Kampens Sky,
i Kugleregn og Vaabengny.

Jeg elskede dit Heltemod,
og, skjønt du baded dig i Blod
og blev «Gendarmesteger» kaldt,
du var min Stolthed og mit Alt.

Du var den tapre General,
der sad tilbords i Ottos Sal
og bkev hans Yndling og hans Mand,
skjønt Akarnanien i Brand
du tændte, naar det faldt dig ind,
med fiendtlig Hu og blodigt Sind.

Dit Væsens Ynde og dit Smil
dit Pantser var mod Vredens Pil,
og i dit sorte Ildblik lagt
der var en sælsom Tryllemagt.
Jeg elsked, elsker dig endnu
i denne Stund af Angst og Gru.

Theodoraki! i dit Blik
et Helved brændte, da du gik
iaften fra min Kummer bort.
En Afgrundstanke rædsom, sort
jeg læste i dit Øies Glød. 
Du vil din arme Rosas Død,
og den vil blive kvalfuld, tung.
Du kom i Grumheds Skole ung
hos Ali Tepeleni. Han
har dannet dig til en Tyran.»

Saa talte Røverchefens Viv.
Da knæled hun, det brudte Siv,
for et Madonnabilled ned,
og Bønnen inderlig og hed
s«steg op til Panagia huld
fra hendes Sjæl af Smerte fuld.

Hun græd og bad med Ømheds Ild
for Palikaren blodig, vild.
Da gik hun til sit Leie mat,
med Hjertet fuldt af Sorgens Nat,
og træt af Kval og Angst hun gled
i Søvnens milde Arme ned.

En liden Stund var svunden nu,
da hørtes der et Skrig af Gru,
af navnløs, rædsom Smerte, som
fra Rosas Sovekammer kom!

Hvad?! Har Vampyren hemmelig
fra Gravens Hule sneget sig
i Nattens Mulm til hendes Drøm
og suger Hjertets røde Strøm?

Er det et Spøgelse hun ser,
en Dæmon, der satanisk ler?
Er det Theodoraki, der,
af Mørket dækket, kommen er
til hende ind med lydløst Fjed
og lader Dolken glide ned
i hendes «mme Barm saa fuld
for ham af Kjærlighedens Guld?

O Ve! den grumme Palikar
en Nattens Udaad øvet har.
Han har, med Mørkets Aand i Pagt,
i hendes Seng en Slange lagt!

Hun vaktes op, da hun fornam
at Slangen rulled kold og klam
om hendes fine Legem sig,
en Dødens Slynge gyselig.

I mangen Vunde dyb og rød,
hun følte, at den Giften gjød,
der brændte som en Lavaflod
igjennem hendes Marv og Blod,
imedens stedse nye Stik
hun af det sorte Udyr fik.

Fortygget af Reptilets Tand,
hun vred sig i sin Smertes Brand.
Af Rædsel vilde hun forgaa.
Hun tyggede sin Tunge smaa.

Men Slangen hang ved hendes Barm
og drak af hendes Blodstrøm varm.
Tilsidst – men Slørets Nat skal nu
bedække Slutningsscenens Gru –.

Det var en Morgen. Bleg og blaa
Theodorakis Hustru laa
paa Leiet syg og smerterig
af Vunder fra sin Slangekrig.

I Uger havde Smertens Ild
i hende raset grum og vild,
imedens om den arme Viv
der kjæmpedes af Død og Liv.

Nu havde Livet seiret. Hun
behøved Føde, Pleie kun.
I Hallen Valikaren vred
med stolte Skridt gik op og ned.
Den røde Fez med Dusken blaa
sad kjækt paa Heltens Hoved graa.

Med Guld broderet var hans Dragt
og glimrende hans Vaabens Pragt.
Hans Øines Nat var fuld af Ild,
hans Mine barsk og tigervild.

Man tegnet paa hans Aasyn saa,
at han en Udaad tænkte paa.
En Røverskare vant til Mord
ærbødigt lytted til hans Ord:
«Jeg straffer med Tortur og Død
Enhver, som bringer Vin og Brød
til Rosa, til min syge Viv.
Jeg ende vil den Kvindes Liv.

Den blege Hunger vil formaa,
hvad Slangen ikke kunde naa.
Til hendes Hjertes sidste Slag
I Klephter skal ved Nat og Dag
ved hendes Kammer holde Vagt,
og husker vel hvad jeg har sagt!»

Hans sorte Blik som Dolke stak,
imens han lukked det Gemak,
hvori hans fordums Elskte led,
og mørk han ud af Hallen skred.

Og Dage kom og Dage gik,
men Rosa ingen Næring fik.
Hun stred, mens haanlig Latter lød,
alene med sin Marterdød.

Hver Morgensol, der hæved sig,
fandt hende mer en Skygge lig,
og mattere med hver en Dag
blev hendes ædle Hjertes Slag.

Hun græd og bad saa ømt og smukt,
men hendes Dør var stedse lukt.
Hun laa i sine Kvalers Hav,
som Vestalinden i sin Grav.

Dog blev, mens Døden nærmed sig,
paa Liv af Gud hun mere rig.
Hun voxede, imens hun led,
i Tro, i Haab og Kjærlighed.

Hun saa i mangen deilig Drøm
en Engleskare huld og øm,
der dryssede af Stjerners Lys
for hende fuld den Gravnats Gys,
til hvilken gjennem Pinslers Rad
hun førtes af en Morders Had.

Men, til det sidste Suk hun drog,
hun elskede sin Morder dog.
Hun elskede den grumme Ørn,
der Fader var til hendes Børn.

Hun elskede den Tiger kjæk,
der var de stolte Tyrkers Skræte
da Hellas stred paa Liv og død
og Slaveriets Lænker brød.

Thi let gaar ikke Hadet ind
i Kvindens milde, ømme Sind,
og for en Helt i hendes Barn
er Kjærligheden evig varm.

Hun tænkte paa hans første Kys
og bad for ham om Naadens Lys,
om Frelse, under Taarers Flod,
i Jesu Kristi Rosenblod.

Hun bad, da Livet sluktes uu;:
«tilgiv hans sorte Daad, o Gud!“»“
