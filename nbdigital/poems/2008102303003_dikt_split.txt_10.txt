
At leve Dig til Ære,
O Du, som givet har
Mig Barne-Navn at bære,
Og stedse nær mig var,
Min Fader i det Høie,
Som Hjertets Svaghed seer,
Hold daglig mig for Øie,
Alt Barnets Pligt det er!

Dig elske ufortrøden,
Hvad end jeg lide maa,
Min Frelser, som i Døden
For Verden vilde gaae!
Dig elske fremfor Alle,
Som Hjertet haver kjær,
Det mig i Hu Du kalde,
At christen Pligt det er!

Hver Dag med villigt Øre,
Sorrig som i Lyst,
Guds Aand! dit Ord at høre,
Og følge tro din Røst,
Hans milde Navn til Ætre,
Som jeg fra Daaben bær,
Til Døden Du mig lære,
At hellig Pligt det er!
