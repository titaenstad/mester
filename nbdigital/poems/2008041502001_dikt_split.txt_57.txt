
Anden Sang af Tassos befriede Jerusalem.
1.
Mens Kongen nu til Kamp sig monne lave,
En Dag Ismeno ene for ham træder,
Ismen, som sprænger lukte Marmorgrave,
Og Aand og Sands i døde Kroppe leder,
Ismen, hvis Hexesang og Troldomsgave
Selv over Plutos Rige Skræk udbreder,
Hvem hans Dæmoner lyde maae iblinde
Som Slaver, dem han løse kan og binde.

2.
Før Christen, nu han Mahomed monn' ære,
Dog Tankerne til første Lov sig bøie,
Saa tidt han begges slet forstaaede Lære
Til syndigt Brug tilsammen monne føie.
Og nu fra Huler, hvor blandt Mørkets Hære
Han over Troldom, skjult for Mængdens Øie,
Han i hiin Nød til Fyrsten sig begiver
Den slette Konges slettere Raadgiver.

3.
«See Herre,» siger han, «den brat frembryder
Den Hær, hvis Seiersfærd giør Frygten grundet;
Men gjør kun vi hvad Pligtens Stemme byder,
Skal Himlens Bistand vorde os forundet.
Dig Kongens, Høvdingens de høie Dyder
Stolt smykke, Du har seet og Raad udfundet.
Har kun Enhver sit Kald saa dybt i Minde,
Da skal din Fjende her sit Gravsted finde.

4.
Jeg kommer for at dele Møie, Fare
Og dig hvad Hjelp jeg yde kan at bringe.
Den graa Erfarings, Raad jeg ei skal spare,
Men nytte den og Troldomsstaven svinge.
Den ned fra Himlen lynte Engleskare
Jeg til forbausende Bedrift skal tvinge.
Men naar og hvordan jeg vil alt udrette
Ved Troldomsmagt, det vil jeg nu berette.

5.
I Christnes Tempel under Jorden finder
Man et Altar med Billedet begavet
Af den hiin Pøbel regner blandt Gudinder,
Som Moder til dens Gud, død og begravet.
En antændt Lampe der bestandig skinner
For Billedet, bag tætte Slør begravet.
Man seer en Rad af Billeder derinde
Som Løfters, overtroiske Andagts, Minde.

6.
Det Billede, jeg vil, at du skal røve,
Og at med egen Haand du det skal bringe
I din Moschee. Jeg siden da skal øve
Saa kraftig Troldom og min Stav saa svinge,
At Vee skal ramme hver, som turde prøve,
Trods denne Vagt din faste Borg at tvinge,
Bag evig stærke Muur du trygt kan bygge;
Hiint høie Under skal din Magt betrygge.»

7.
Med disse Ord han Kongen overtaler,
Der, utaalmodig, med sin Plan ei tøver.
Hans Magtbud over Præsterne befaler
Med frække Haand han kydske Billed' røver
Og fører det i sine Tempelhaller,
Hvor, Himlen trods, han Afgudsskikke øver.
Paa syndigt Sted, som helligt Billed gjemmer,
Troldmanden sin Besværgelse istemmer.

8.
Men da paa Himlen første Dagsgry lyser,
Og Afgudstemplets Vogter ei faae Øie
Paa Billedet, hvis Pkads er tom, han gyser,
Og søger overalt med spildte Møie.
Flux han det Kongen melder, denne fnyser
Og ham betragter med et harmfuldt Øie.
At Nogen blandt de Christne det har ranet
Og nu forstikker det, han let har anet.

9.
Maaske at Christnes Haand her lønlig spilled',
Maafke og Himlen, i retfærdig Vrede,
Sin Dronnings og Gudindes høie Billed'
Ei vilde saa vanhelligt Skjul tilstæde,
Og Rygtet i Uvished har henstillet,
Om det skal Kunstværk eller Under hede;
Den fromme Støvets Søn i hellig Iver,
For Himlen viger og den Æren giver.

10.
Paa Kongens Bud man strængelig fremfarer,
Hvert Huus, hvert Tempel nøie man randsager,
Hvo Ranet skjuler eller aabenbarer
Stor Straf og Løn sig vexelvis tildrager.
Troldmanden ingen Kunst og Møie sparer,
Men dog æi Sandheds rette Spor opdager.
Det Himlens eller Andres Værk nu være,
Dog alle Troldoms-Kunster spildte ere

11.
Men da sig for Tyrannens Blik unddrager
Den, som han troer, af Christne skete Brøde,
Et giftig Had hans hele Sjæl betager,
Og Harm og Rasenhed i Hjertet gløde.
Han glemmer Alt, ham Hævnen med sig drager,
Og den vil kjøles, hvad der end skal møde.
«Lad døe» – han raaber – «Christnes Blod lad rinde,
At Hævnens Arm kan skjulte Røver finde.

12.
Undflyer kun ei den Skyldige, lad falde
De Skyldfrie! Dog hvo mon sligt Navn fortjener?
Forbrydere i denne Hob er Alle,
Vort Navn blandt dem ei finder nogen Venner.
Hvem sidste Brøde ei til Last kan falde
Dog for en gammel Feil ny Straf fortjener.
Frem mit trofaste Folk, frem, væbner eder
Med Ild og Staal, og Mord og Brand udbreder.»

13.
Saa taler han. Flux Budskab derom bringes
Til Christnes Hob'; som Tordenbrag det drønner,
Og, medens Dødens blanke Glavind svinges
Hen over Issen, hver i Dødsangst stønner.
Ei noget voves, intet Forslag bringes
Til Forsvar, Flugt, Undskyldning eller Bønner.
Men en uventet Hjelp af denne Fare
Beredes bange og raadvilde Skare.

14.
En M«e staaer blandt dem i sin Ungdoms Fylde,
I Hjertet høie kongelige Dyder,
Og skjøn, men ei af dem som Skjønhed hylde
Undtagen naar Blufærdighed den pryder.
Ei Roes, ei Mængdens Speiderblik at trylle,
Er det som hendes stille Hjerte fryder;
Men hendes største Værd er at hun trolig,
Fordølger al sit Værd i snevre Bolig

15.
Dog ingen Magt i Skjul for stedse holder
De Ynder, som maa trylle hver Beskuer.
Du Amor vil det ei, men dem udfolder
For Ynglingen, hvis Barm af Elskov luer.
Snart blind snart Argus Amor Slør nu holder
For Øiet; løst igjen det vide skuer.
Du leded' Blik af elskovssyg Betragter
I kydske Jomfrubuur, trods tusind Vagter.

16.
Sofronia, Olint var hine Tvende.
Fra samme By,i samme Tro de leve,
Ham pryder Ødmyghed som Skjønhed hende,
Hans Ønsker haabe lidet intet kræve,
Han kjender eller tør dem ei bekjende,
Og hun sig synes over dem at hæve.
Saa hidtil han med Suk har Aaget draget
Useet, ukjendt, eller slet antaget.

17.
Saasnart det rygtes hvilken Fare truer
Hvad Blodbad man de Christne vil berede,
I hendes Sjæl, saa høi som ærbar luer
En Tanke om Uveiret at bortlede.
Mod vækker Tanken, Blyhed den nedkuer,
Og Jomfru-Anstand vil den ei tilstæde;
Mod vinder og med Blyhed sig forener,
Og ten Blufærdige sin Kraft forlener.

18.
Jomfruen vandrer ud blandt Mængden ene,
Ei skjuler og ei blotter sine Ynder;
Til Værn for sænkte Blik maa Sløret tjene
I Adfærd ædel Strenghed sig forkynder.
Man veed ei om det er Tilfældet ene,
Hvad heller Kunst, som skaber hendes Ynder:
Naturens, Kjerlighedens, Himlens Venner
Er Kunster, bramfrie Skjønhed ene kjender

19.
Beundret, men dog ei forundret, træder
Den høie Mø og ind for Kongen stædes:
Skjøndt Harme paa hans vilde Aasyn gløder,
Ei for det vilde Flammeblik hun reddes.
Jeg kommer, Herre, siger hun og beder:
Opsæt din Hævn, lad Voldsfærd ei tilstædes!
Jeg nævne vil og fangen overgive
Den Skyldige, som Hævnens Maal bør blive.

20.
Den ædle Djervhed, den uventet haie
Og rene Skjønheds Glands fast Kongen blinder;
Halv overvunden mildnes blidt hans Øie
Og barske Træk af haarde Aasyn svinder.
Hvis hans Gemyt sig kunde lade bøie
Og hendes Aasyn – Elskov ei fandt Hinder:
Men sttænge Skjønhed strenge Barm ei kuer,
Og ømme Blikk' kun nære Elskovs Luer.

21.
Forbauselse og vellystfulde Glæder,
Om ikke Elskov, nedrigt Hjerte rører.
Fortæl, han siger, Alt. See jeg tilstæder
At man det christne Folk ei Vold paafører.
Og hun: «den Skyldige her for dig træder:
Jeg Billedet borttog, min er den Brøde,
Du gransker efter, mig du lade bøde.»

22.
Saa for det Hele hun vil Straffen bære,
Det høie Høoved stolt mod Bød'len rækkes.
Høimøodig Løgn, og mon det Sandhed være,
Saa skjøn at hvad kan den vel foretrækkes?
Tvivlraadige Tyrannens Tanker ere,
Ei som sædvanlig flur hans Vrede vækkes.
Nu bpøder han; «jeg vil Beretning høre,
Hvo Planen gav og hjalp den at udføre ?»

23.
«Ei Nogen for et Gran i denne Ære,»
Hun svarte, «vilde jeg delagtiggjøre.
Medvidende jeg selv kun vilde være,
Mig Planen og Udforelsen tilhøre.»
Og han: «saa skal du ogsaa ene bære
Den Hævn jeg i min Vrede vil udføre.»
Hun svarte: «jeg det Bud som billigt ærer,
At Straffen jeg som Æren ene bærer.»

24.
Sligt monne Kongens Harm end meer optænde.
Han spørger: «hvor er Billedet i Gjemme?»
«Ei gjemt», hun svarer; «flux jeg lod det brænde,
Og mente, at saa bød mig Ærens Stemme.
Saaledes skal man det ei mere fkjænde,
Ei vantro Hænder atter det beskjæmme.
Vil du det Stjaalne eller Tyven kjende,
Hint seer du evig ei, her seer du denne.

25.
Skjøndt ei det Stjaalne er hos mig at finde,
Skjøndt jeg er ikke Tyv, dog Retfærd byder
Erstatning for hvad du med Harm saae svinde.»
Nu fnyser Kongen, Vredens Strøm løsbryder.
Ei meer du haaber, høie, ædle Qvinde,
At Naadens Budskab for dit Øre lyder.
Omsonst vil Amor, som med Skjoldet, frede
Dig med din Ynde mod Tyrannens Vrede.

26.
Man griber skjønne Mø og hende fører
Paa Kongens grumme Bud til Baalets Luer.
Den Kydske man afklæder og afslører,
Den haarde Lænke Silkearmen knuer.
Hun tier – lidt den stærke Barm sig rører,
Skjøndt ei hun skjælver for den Straf som truer.
Det hulde Aasyn i en Lød sig taber,
Den Bleghed ei men himmelsk Klarhed skaber.

27.
Hin Stordaad rygtes, Folket alt er draget
Til Pladsen, did Olint og ilsom jager.
Personen tvivlsom er, men vis er Sagen:
Magskee det er hans Elskte man anklager.
Du nu den Skjønne han til Fange tagen,
Ei som en Skyldig, men som dømt opdager,
Og Bød'len seer til grusomt Haandværk skride,
Han Folkestimlen stoder vildt tilside.

28.
Han wmaabte nu; «ei hun, o Konge, øved
Det Ran, hvoraf hun her sig stor vil gjøre.
Ei enslig, uerfaren Pige prøved'
Et Værk, kun Mod og Indsigt kan udføre.
Med hvilken Kunst hun helligt Billed' røved',
Trods Vagten og de fast tillukte Døre,
Berette hun. Jeg mig som Tyv angiver.»
Saa Elskov, skjøndt ulønnet ham henriver.

29.
Nu melder han: «jeg steeg ved Nattetider
Op ad Moscheen til det Hul som giver
Den Luft og Lys, hver Hindring trods jeg skrider
Ad utraad Vei, og Møien lønnet bliver.
Min Æren er, med Ret jeg Døden lider,
Ei hun skal høste Lønnen for min Iver.
Mig disse Baand, mig ene de tilhøre,
Mig, Herre, du til Baalets Luer føre.»

30.
Sofronia sit hulde Aasyn hæver,
Det fromme Øie Ynglingen opdager.
«Hvi kommer du og Døden skyldfrie kræver?
Mon Plan dig leder eller Vanvid drager?
Og troer du jeg for jordisk Vrede bæver,
At uden dig i Døden jeg forsager?
Og jeg har Mod, som ØOøden veed at bære
Allene, uden Selskab at begjære.»

31.
Saa taler hun, men kan Olint ei bøie
Til at gjenkalde, og sin Plan forsage.
O stolte Syn hvor Elskov og den høie,
Den rene Dyd til Veddestriden drager,
Hvor Død som Løn staaer Seireren for Øie,
Og Frelsen er den Overvundnes Plage.
Men Kongen vredes meer jo meer de stride
Indbyrdes om, hvo af dem Straf bør lide.

32.
Ham tykkes at man spotter med hans Vrede,
Og at forhaanet Straf ham Haan paafører.
«Jeg begge troer og begge vil berede
Den Palme», siger han, «som Hver tilhører.»
Han vinker Bod'len, denne strax er rede,
Og kjække sVngling hen til Lænken fører.
Til samme Pæl fastbindes Begges Hænder,
Ryg sig mod Ryg, Aasyn fra Aasyn vender:

33.
Alt Baalet trindt om dem er tilberedet,
Alt Flammen pustes op og knittrer, brager:
Da Ynglingen for hende, som er smedet
I Lænken med ham, smerteligen klager:
Er det de Baand, hvortil jeg mig har glædet.
Som din i Livet trofaste Ledsager?
Er det den Ild, jeg troede skulde tænde
To Hjerter som i lige Flammer brænde?

34.
Vel loved Amor andre Baand og Luer
End de, en grusom Skjæbne her bereder.
Ak alt for snart den os med Skilsmiss' truer,
Men grumt forener os i Dødens Kjæder.
Dog, da din haarde Lod blev Dødens Luer,
Med dig at dele Baalet her mig glæder,
Skjøndt Ægtesengen ei. At see dig lide
Mig smerter, ei min Død her ved din Side.

35.
Og – o hvor var min Lod ei at misunde,
Hvor lykkelig, hvor sød min Marterplage,
Hvis Bryst mod Bryst min Sjæl jeg aande kunde
I dine Læber uden Suk og Klage,
Og medens begge vi i Døden blunde,
Dit sidste Suk jeg kunde i mig drage.»
Saa taler han og bittert sig beklager,
Men blidelig hun saa til Orde tager:

36.
«Ven! andre Tanker, andre Suk bør høres
Af bedre Grund i disse Øieblikke.
Har du din Skyld forglemt, mon ei du røres
Ved Lønnen, Gud de Fromme vil tilskikke?
Liid i Hans Navn, din Oval vil da blidgjøres,
Og opad vende du de glade Blikke.
See Solen gjennem klare Himmel bryde,
Som vilde den os trøstende indbyde.

37.
Nu vantro Haab i Klageskrig udbryder,
Og Christnes Jammer mere dæmpel høres,
Og Kongens Bryst, uvant til milde Dyder,
For Øieblikket synes at blødgjøres.
Han mærker det, sin Svaghed snart fortryder,
Og gaaer med fravendt Blik for ei at røres.
I fælleds Sorg du ene ei deltager
Sofronie; beklaget, ei du klager.

38.
I denne Nød for Øiet sig frembyder
En Kriger, lader det med stolten Pande.
Hans Dragt og Vaaben klarligen antyder
At han en Fremmed er fra fjerne Lande.
Hvert Blik er vendt mod Tigeren der pryder
Hans Hjelm og høit paa den som Dusk mon stande.
Klorinda med sligt Tegn i Krigen drager;
Hun er det – troer man – og sig ei bedrager.

39.
Hver Ovindesyssel, Qvindeskik foragter
Hun alt som Barn, og bort fra dem sig vender.
Arachnes Kunst »), samt Naal og Teen betragter
Hun som uværdig for de stolte Hænder.
Hun skyer de lukte Steder, bløde Øragter,
Og selv i Feldten Teltets Skjul ei kjender.
Af Aasyn streng hun selv sig bedst behager
Jo mere streng – dog streng hun end indtager.

40.
End spæd med barnlig Haand hun Bidslet rører,
Snart Tøilen gier, snart stolten Ganger tæmmer.
Hun Spyd og Sværd paa Rendebanen fører
Og Veddeløbet hærder hendes Lemmer.
Ad Bjerg og Dal hun jager, naar hun hører
Den vilde Løves eller Bjørnens Stemmer.
Seæer man i Kampen eller Skoven hende,
Troer Mænd et Vilddyr, Dyr en Mand at kjende.

41.
Hun, som de Christne med al Kraft bestrider,
Just kommer hid fra fjerne Perserlande,
Vant at med (Christnes Liig strøe Høiens Sider,
Og deres Blod med Bølgerne at blande.
Nu øiner hun, i det hun fremad skrider,
De Tvende, der som Øødens Off're stande.
Ved Synet lokket og for at opdage
Forbrydelsen, hun monne fremad jage.

42.
For hende Skaren viger flur tilbage;
Hun standser og de bundne To beskuer,
Seæer En saa taus, den Anden Sukke drage,
Og at mest Kraft hos svagest Kjøn fremluer.
Ham seer hun som en Mand sig at beklage
Hvem Medynk, ikke nogen Smerte kuer,
Og hende taus, med Blik mod Himlen hævet,
Som havde hun alt Døden overlevet.

43.
Klorindas Bryst af Medynk for dem brænder,
Og en frempiblet Taare vil nedglide.
Hun sørger mest for den, som Sorg ei kjender,
Tausheden bedst, hun Klagen mindst kan lide.
Ei længe dvæler hun, men sig henvender
Til graanet Olding tæt ved hendes Side:
«Siig hvo er disse, hvad til Marterdøden
Dem fører hen, om Skjæbnen eller Brøden?»

44.
Saa spørger hun og hende Svar han giver
Kort, men dog nok for hende at belære.
Hun studser og det klart for hende bliver,
At Begge lige skyldfrie monne være.
At hindre deres Død besluttet bliver
Med Magt, hvis Bønner frugtesløse ere.
Til nære Ild hun iler og befaler
At slukke den, og Bødlerne tiltaler.

45.
«Ei findes Nogen her som dristig vover
Sit haarde Kald at videre udføre,
Før jeg faaer talt med Kongen. Og jeg lover,
At ei Forhalingen skal Sttaf medføre.»
Enhver adlyder og forbauses over
Den høie Anstand som dem dybt maae røre.
Til Kongen nu sin Kours hun monne vende,
Og treffer ham paa Vei at møde hende.

46.
«Jeg er» – saa taler hun til ham – «Klorinda.
Mit Navn maaskee du kjender. Her jeg agter
I Fælledsskab med dig at overvinde
Vor Læres og dit Riges fjendske Magter.
Byd, og du mig til Alt bered skal finde.
Jeg Stort ei frygter, Smaat ei ringeagter.
I aaben Mark, bag høie Muur at fægte,
Jeg lige lidt, alt som du vil, skal nægte.»

47.
Hun tier; Kongen svarer: «ved hvad Ende
Af Jorden laae det Land bag Solens Bane,
Hvor man, o stolte Mø, ei skulde kjende
Det Ry der straaler fra din Seiersfane?
Nu da dit Glavind du med mit vil vende
Mod Fjenden, tør jeg bedste Udfald ane.
Ei, om den største Hær min Leir undsatte,
Jeg større Haab om Seier kunde fatte.

48.
Mig synes Gottfred nu for længe tøve;
Og da du din Bestemmelse vil høre,
Saa viid at største Daad og Manddoms Prøve
Jeg troer dig ene værdig at udføre.
Du Herskermagt i Feldten skal udøve,
Alt hvad du byder man som Lov skal gjøre.»
Saa taler han, hun høfligen besvarer
Den givne Roes og videre fortfarer:

49.
«Sært maae det synes Lønnen at begjære
Før den er optjent; men din Godhed giver
Mig Mod. Lad disse To Belønning være
For Tjenester, som jeg dig skyldig bliver.
Da deres Brøde uvis monne være,
De kun fordømmes af ugrundet Iver.
Men nok herom og om de Tegn saa klare,
Der deres Uskyld noksom aabenbare.

50.
Jeg blot anmærker: her de Fleste sige,
At Christenfolk hiint Billed' monne røve;
Men jeg fra denne Mening maae afvige,
Og troer at mine Grunde holde Prøve.
Det var uværdigen vor Lov at svige,
Hiin Daad, Troldmanden foreslog at øve
Ei sømmer os Afguderie at øve,
Mindst med Afguder vi fra Andre røve.

51.
Thi troer jeg man bær NMahomed tilskrive
Hiint Under, og at han det lod udføre
Til Tegn: hans Templer ei bør smitted' blive
Af Skikke, som en fremmed Troe tilhøre.
Ismen kan Prøver paa sin Troldkunst give,
Og Hexestav for blanke Vaaben føre.
Med Sværdet lad os Ridderdaad udrette,
Det er vor Kunst, til den kun Lid vi sætte.»

52.
Hun taug – og Kongen, skjøndt med Tvang maae lyde
Den Medynksrøst, hans vrede Hu fornægter.
Af Gunst, og da ham Grunde overtyde,
Han ei saa kraftig Bøn at modstaae mægter.
«De Liv og Frelse» 2 svarer han – «skal nyde
Og intet man slig mægtig Talsmand nægter.
Af Retfærd eller Naade jeg løsgiver
Dem skyldfrie, og dem skyldige bortgiver.»

53.
Nu løses de. Ret eventyrligt vender
Sig Bladet for Olint, og klart man skuer
At Kjerlighed i ædelt Hjerte tænder
Gjenkjerlighed. Han gaaer fra Baalets Luer
Til Bryllupsfærd; som Brudgom Fangen ender,
Og elsket høit den Elskende sig skuer.
Ham, indtil Døden troe, hun værd maae kjende,
Da han ei døer at dele Liv med hende.

54.
Men da sligt Naboskab af høie Dyder
Mistroisk Konge monne Frygt indjage!
Han begge To at vige Landet byder
Og over Palæstinas Grændser drage.
End flere Christne, Ondskab ham indskyder,
Fra Staden at forvise og bortjage;
O hvor det smerted' dem at Afskeed tage
Med Børn, Forældre og med elskte Mage.

55.
En grusom Deling! Dem med stærke Lemmør
Og vilde Mod han byder at førjage,
Det blide Kjøn, de Spæde han bestemmer
Til Gidsler og beholder dem tilbage.
En Hob omvanker, Andre Frygten glemmer
Af Harme og til Kamp imod ham drager,
Og disse nu til Frankehæren støder
Hvem samme Dag i Emaus de møder.

56.
En By er Emaus blandt Judæ Stæder,
Fra Jorsals Kongestad ei mange Mile,
Og den som aarle Veien did tiltræder
Beægvemt den naaer, før Solen gaaer til Hvile.
O hvor det Budskab Frankerhæren glæder,
Hvor den med Hast og Længsel monne ile;
Men da alt Solen hen mod Vesten daler,
At opslaae Telte Høvdingen belater

57.
De reiste er og Solens blanke Skive
Alt nærmere mod Havets Skjød sig vendte,
Da man to bolde Herrer vaer monn' blive,
I Dragt og Adfærd fremmed' og ukjendte.
Ved fredsom Færd de klart tilkjendegive,
At de som Venner er' til Fytsten sendte.
De Budskab fra Ægyptens Konge bringe,
Skjolddragere og Pager dem omringe.

58.
Den Ene er Alete, som er blevet
Fra Intet og fra Pøbelstand ophøiet,
Men nu til Rigets første Rang er hævet
Ved Tale sød og snild og kunstig føiet,
Ved Smidighed og Vid, som er inddrevet
I at opdigte og at blende Øiet.
Bagtalelsen af ham saa kunstig smykkes,
At den Anklage er og Roes dog tykkes.

59.
Den Anden er Cirkasseren Argante.
Som Fremmed til Ægyptens Hof han traadde,
Men til Statholderskab snart Vei sig bante,
Og til den første Rang i Staten naaede.
Utaalig, grum og vild til Kamp han mante,
I den utrættet, seiersæl han traadde;
En Gudsfornægter som vil Alt udrette
Med Sværdet og sin Ret i Spydsod sætte.

60.
Forlangte Adgang aabnes uden Hinder,
Og ind de for berømte Gottfred træder,
Og mellem Helteskaren de ham finder
Paa lave Sæde og i simple Klæder
Den sande Værd, skjøndt uden Pragt som blinder,
Har i sig selv sin rette Pryd og Hæder.
Kun ringe Tegn paa Agt Argante yder
Som Stormand, der sig lidt om andre bryder.

61.
Med Haand paa Bryst, med bøiet Hoved træder
Alete frem, hans Blikk' mod Jorden dale,
Og Fyrsten han beviser al den Hæder,
Som «sterlandske Skik og Brug befale.
Hans Læber aabnes og en Strøm sig spreder
Af meer end honningsød og liflig Tale.
Og da ei Syrisk Sprog for Frankers Øre
Er ukjendt, let de fatte hvad de høre.

62.
«O Ædle, hvem saa mangen hædret Kriger
I denne Kreds ærbødigen adlyder,
Bekjendt med dine Palmer, dine Riger
Og Visdoms Raad, som fra din Læbe flyder,
Dit Navn, der høit ophøiet overstiger
Alcidens Støtter, og blandt os gjenlyder,
Og i Ægypten overalt sig spredte
Den lyse Glands din Tapperhed udbredte.

63.
Enhver din Daad Opmærksomheden drager
Til sig, som naar der meldes største Under.
Men ei med Studsen blot, med Fryd modtager
Min Konge din Bedrift og paa den grunder,
Og tidt gjentager den. Thi ham behager
Hos dig, hvad Mangen frygter og misunder.
Han elsker Kjækhed og vil med dig enes
Ved Kjerlighed, om det ved Lov formenes.

61.
Saa ædle er' de Grunde som ham drive
Til Freden og dit Venskab at begjære;
Og Baandet, som skal begge Fasthed give,
Lad fælleds Kraft, om fælleds Tro ei være.
Men da han hører at du vil fordrive
Den Ven, til hvem ham binder Pligt og Ære,
Han vil, for al Ulykke at afvende,
Ved os sin Mening give dig tilkjende.

65.
Hans Mening er, hvis du ei overstiger
De Landes Grændse, du har hidtil vundet,
Judæa ei, ei noget Land bekriger
Hvem han har sin Beskyttelse forundet,
Han din ei alt for sikre Stat tilsiger
Sin Borgen: og er mellem Jer Forbundet
Saa sluttet, mon da Tyrk og Perser kunde
Meer haabe deres sjunkne Magt at grunde?

66.
Stort, Herre, du i føie Tid fuldbragte,
Hvad ikke fjernest Old skal kunne glemme:
Du Hære slog og Byer ødelagde
Ei Nød, ei ukjendt Vei dig kunde hemme,
Saa Landene forbauste og forsagte
Opløfte fjern og nær der' Klagestemme.
Og om ny Riger du end kunde vinde,
Omsonst du haaber dog ny Roes at finde.

67.
Du naaede Ærens Top og bør forsage
De Krige, hvori Lykken tidt sig vender;
Ved nye Sei're kan din Stat tiltage,
Dog ei din Ære nogen Tilvext kjender.
Men Riget som du vandt til nu om Dage
Og Æren tabes, hvis modsatte hænder.
Et varsomt Lykkespil, som tidt har sveget,
Er Lidt og Uvist sat mod Vist og Meget.

68.
Men saadan Mening, maaskee vægtig fundet,
At Lykken tidt ved Seieren monn' dvæle,
Og det, at have stedse Seier vundet,
Og den Naturdrift, som i store Sjæle,
Man altid størst og virksomst har befundet,
At eie skattepligtigt Folk og Trælle,
Gjør maaskee at du mere Afskye bærer
For Freden end for Krig en anden nærer.

69.
Den vil opmuntre dig til at fortile
Paa en af Skjæbnen dig vidtaabnet Bane,
Til ei at lade hædret Glavind hvile,
Som bringer trygge Seier til din Fane,
Før Mahoms Lov sank for din Tordenkile,
Og Asien ved dig har faaet sin Bane.
Tillokkelser som kildre lystent Øre,
Men siden største Skade tidt medføre.

70.
Men hvis ei Had dit Øie monne blende
Og ei Fornuftens Lys i dig tilslører,
Du maa, ved Krig at vælge, let erkjende,
At ikke Haab men Frygt sligt Valg medfører
At Lykken, som saa tidt sig monne vende,
Snart slette Kaar, snart gode os tilfører,
Og at i Afgrunds Svælg den Flugt tidt ender,
Der sig for høit og raskt mod Himlen vender.

71.
Siig, hvis Ægypten dig med Anfald truer,
Dets Guld, dets Magt og Raad imod dig vendes,
Og hvis det atter skeer, at Krigens Luer
Af Perser, Tyrk og Kassans Søn antændes,
Hvad Magt har du, som denne Storm nedkuer,
Og hvordan skal din Undergang afvendes?
Maaskee paa Græske Keiser du har grundet
Dit Haab, ved hellig Pagt med ham forbundet?

72.
Mon Grækertroskab Nogen kan forlede?
Een, og end mere tusind Troløssheder
Af dette Folk, hvem Svig og Guldtørst lede,
Har noksom røbet dig hvorhen det meder.
Og de som hvert af eders Fjed bestrede,
Nu skulde vove Liv og Blod for eder?
Hvo Veie, fælleds for Enhver, forbyder.
Mon han vel nu sit Liv og Blod tilbyder.

73.
Men maagskee du dit hele Haab har grundet
Paa disse Skarer, som dig nu omringe?
Dem, som Adspredte du har overvundet,
Du troer Forente let at kunne tvinge?
Og dog du seer din Hær hvor den er svundet,
Hvor Krig og Nød den daglig monn' forringe,
Og dog der vækkes dig en ny Modstander:
Ægypter sig med Tyrk og Perser blander.

74.
Men om du end som Skjæbnens Raad betragter,
At aldrig Staalet dig kan overvinde;
Lad det saa være, og at Himlens Magter
Har selv befalt alt hvad du har i Sinde;
Kan du da tvinge Hung'ren? Hvordan agter
Du Værn og Tilflugt mod dens Magt at finde?
Din Landse og dit Sværd mod den du svinge,
Og bild dig ind, at du og den kan tvinge.

75.
Hver Mark er trindtom opbrændt og lagt øde
Af Eierne, som klogeligen sendte
Bag høie Murers Hegn indhøstet Grøde,
Faa Dage før man havde dig i Vente.
Du som dig nærmed' hid, hvor vil du Føde
Til Hestene og til dit Fodfolk hente?
Du siger: derfor sørge vil min Flaade.
Saa Veir og Vind skal for dit Ophold raade?

76.
Maaskee din Lykke over Vinden byder,
Der bindes, løses kan som du behager?
Mon Havet føieligt dit Vink adlyder
Døv mod hver Andens Bønner, Suk og Klager?
Men hvis vort Folk og Tyrk og Perser yder
Hinanden Hjelp og fælleds mod dig drager,
Mon vi ei kan en Flaade sammenbringe
Stærk nok til dine Skibe at betvinge?

77.
En dobbelt Seier, Herre, maae du føre,
Hvis du af dette Tog skal høste Ære.
Eet Nederlag stor Skam dig vilde gjøre,
Og Skaden vilde endnu større være.
Hvis vi din Flaade plat tilintetgjøre
Med vor, vil Hungersnød din Leir fortære,
Og er du tabende, det lidt vil gavne,
At Seiren siden følger dine Stævne.

78.
I som dele Fare, Haab og Hæder
Med Helten, som I kfølge og adlyde,
Ei Lykkens Gunst kan saa forblinde eder,
At til ny Kamp I ville ham opbyde.
En Sømand, der i ønskte Havne freder
De Skibe, som bedragersk Hav undflyede,
Bør mindes hvad han voved' og forliste,
Og ei paa ny den grumme Bølge friste.»

79.
Her taug Alete. Paa hans Tale følge
Afbrudte Pttringer der mumles sagte,
Og Adfærd, Miner ingenlunde dølge
Hvor lidet man hans Forslag monne agte.
Tre, fire Gange Fyrstens Øine følge
Den hele Kreds og Alles Træk betragte,
Og siden fæstes de paa den Udsendte,
Som længselfuld paa Sraret monne vente.

80.
«Gesandt» – saa taler han – «du lokked', trued
Og liflig tolked hvad du tjenligt agter.
Din Konges Gunst mod mig og at ham hued
Vort Folks Bedrifter, jeg med Fryd betragter.
Hvad nu den Sag angaaer, at du os trued»
Med Krig af Hedenskabs forente Magter,
Du skal mit Svar med tvangfrie Ytring høre
Og simple Ord som jeg er vant at føre.

81.
Viid, Alt vi hidtil monne overvinde
Paa Hav og Land, i klare, dunkle Dage,
Blot for vi kunde Stien aaben finde
Ad hvilken vi til hellig Stad skal drage
Og Løn og Naade hos vor Gud os vinde
Ved haarde Trældomsaag fra den at tage;
Og, før saa værdigt Maal vi skulle svige,
Vi vove verdslig Ære, Liv og Rige.

82.
Viid, Lyst til Guld og Roes ei kunde drage
Os til sligt Tog, saa lidt de os monn' lede.
(Du Himlens Herre af vort Bryst forjage
Slig Pest, hvis den hos Nogen opslaaer Rede! *)
Tillad ei at dens Gift, som sødt monn' smage
Men dræber vist, sig skal blandt os udbrede!
Nei – men hans Haand som haarde Hjerter rører
Saa blidt og dem formilder og blødgjører:

83.
Den har bevæget os, den var vor Fører,
Hver Snares Løser og hver Nøds Betvinger;
Den jævner Bjerge, Floderne udtørrer,
Den Sommerild og Vinterkulde tvinger,
Den tæmmer Havets mægtige Oprører,
Den binder og den løser Stormens Vinger,
Den sprængør Muur og brænder stolte Stæder,
Den væbnet Skare dræber og adspreder.

84.
Fra den vort Mod, vort Haab sin Næring henter,
Ei fra vor egen Kraft, saa svag og ringe,
Ei fra vor Flaade, ei fra Hjelp vi venter
Af græske Folk og den som Franker bringe.
Naar hiin kun aldrig sviger os og lenter,
Hvert andet Savn vi kun bør agte ringe.
Hvo paa dens Forsvar og dens Vælde lider,
Ei fordrer anden Hjelp i Farens Tider.

85.
Men om vor Synd, om skjulte Raad udkræve,
At den sin stærke Hjelp vil os unddrage
Hvo skulde der, hvo Herrxens Lemmer bleve
I Graven lagt, ei glad i Graven drage?
Vi døe, dog ei misunde dem som leve:
Vi døe men døende Hævn med os tage.
Ei Asien sig ved vor Lod skal glæde,
Saa lidet som vi skal vor Død begræde.

86.
Troe ei at vi for Fred den Afsky bære
Som ellers man for Krigen pleier nære,
At vi jo høit den Konges Venskab ære,
At Pagt med ham os jo maa vigtig være.
Men at Judæa just jert Aag skal bære,
Veed du, hvi mon det ham saa vigtigt være?
At vinde Lande han os ei forbyde,
Hans egne han i Fred og Ro maa nyde.

87.
Saa svarer han, og uden Sky og Ave
Argant', hvis hele Sjæl sligt Svar oprørte
Til Raserie, saaes hen mod Fyrsten rave
Med svulne Læber, der slig Tale førte:
«Hvo ei vil Freden, lad ham Krigen have,
Ret aldrig man paa Tvedragt Mangel hørte.
Og vel du viser at du Fred forsager,
Hvis du vort gjorte Tilbud ei antager.»

88.
Sin Kappes Brem han tager nu og knuer
Den i en Fold og Folden høit fremstrækker.
Hans Røst sig hæver og hans Aasyn truer,
Og Harm og Haan end meer det sammentrækker:
«Du som høist tvivlsomt Tog saa fræk anskuer,
Dig Krig og Fred i denne Fold jeg rækker;
Du Valget har: mit Raad er at du skynder
Dig med at drage Lodden som du ynder.»

89.
Hans vilde Fremfærd og hans Tale volder,
At hele Kredsen «Krig» enstemmig fordrer,
Ei Svar den venter og den ei udholder
At oppebie ædle Høvdings Ordrer.
Hin Grumme nu sin Kappes Flig udfolder
Og raaber: «jeg til blodig Krig Jer fordrer.»
Og Ord og Mine bær slig Vildheds Stempel,
Som aabnede han Jani lukte Tempel.

90.
Vanvittig Rasenhed og Tvedragts Hære
Det syntes som af aabnet Fold han sendte,
Og Blusset, som Aletto og Megære
Høit svinge, i hans vilde Øine brændte.
Saaledes kunde maaske Kjæmpen være,
Der syndig Taarnkoloss mod Himlen vendte;
Med saadan Mine saae han Babel kneise
Og Panden fræk mod Stjernerne at reise.

91.
Nu meldte Gottfred: «flux med Budskab drager
Til eders Konge, at han ei maae lente
Med truet Feide, den vi ei forsager,
Saafremt han ved sin Nil os ei vil vente.»
Han derpaa blidt og høfligt Afskeed tager,
Og giver kostbar Skjænk til de Udsendte.
Alete gav han Hjelm med Rigdom prydet
Af Byttet, som Nicæas Fald har ydet.

92.
Argante fik et Sværd; og Mesterhænder
I Fæstet Guld og Demant saa indlagde
At disses Værd mod Kunsten, hos hver Kjender,
Forsvandt. Argante monne grant betragte
Dets Hærdning, Rigdom, Prydelser og vender
Sig saa til Godofred, til hvem han sagde:
«Du meget snart skal i Erfaring bringe,
Hvortil jeg bruge vil den givne Klinge.»

93.
Nu tog han Affked, og til sin Ledsager
Han siger: «vore Veie her sig skille,
Til Jorsal jeg, du til Ægypten drager,
Med første Sollys du, naar Stjerner spille
Paa natlig Himmel jeg: hvorhen du tager,
Jeg og min Pen har intet at bestille.
Bring du kun Svaret frem, jeg der forbliver,
Hvor Vaaben føres maae med Kraft og Iver.»

94.
Saa omskabt fra Gesandt til Fjende iler
Han af utidig eller moden Iver;
Ad Folkeret og gammel Skik han smiler
Med Haan, ei ændser hvad de foreskriver,
Men uden Svar, mens blidt Naturen hviler
I Stjerneglands, til Staden sig begiver.
Utaalig ved hvert Skridt som er tilbage,
Han ei det mindste Ophold kan fordrage.

95.
Nu var det Nat og Hav og Bølge hvile
I dybe Roe; taus synes hver en Stemme.
De trætte Dyr, de som i Bølgen spille,
De som paa klare Søers Bund har hjemme,
De som bag Hegn og de i Huler hvile
Og broged' Fugle, sødt inddyssed' glemme,
Dybt under Tausheds rædsomstille Dække,
Alt hvad der kunde Frygt i Hjertet vække.

96.
Men Christnes Leir og Frankernes Anfører
Ei nyde mindste Blund, ei engang Hvile,
Saa heftig Længsel deres Barm oprører,
At ønskte Daggry maae paa Himlen smile
Og vise Veien der til Staden fører,
Det stolte Reisens Maal hvortil de ile.
De kige af og til for at opdage,
Om ei en Straale Natten vil forjage.
