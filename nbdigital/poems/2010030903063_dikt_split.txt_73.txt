
Isaks Offring.
Og Isak blev stærk og stor,
En Dreng saa from og stille;
Men Gud, som i Himlen boer,
Sin Tjener prøve vilde;

Til Abraham skete hans Ord:
«Jeg er selv din bedste Løn;
Nu saa lyd mig, viis, at paa mig du troer,
Drag hen at offre din Søn!»

Og Abrahams Tro var stor;
Med Hjertet tungt af Sorgen
Han efter vor Herres Ord
Drog ud en aarle Morgen;

Den tredie Dag oprandt,
Da ved Moriahs Bjerg han stod,
Det af Gud betegnede Sted han fandt,
Der snart skulde drikke Blod.

Han styrked' sig i Bon
Og samled' Offrets Brænde,
Det gav han til Isak, sin Søn,
Tog selv en Kniv ihænde;

Og Isak spurgte ham mild,
Mens han muntert gik sin Vei;
«Min Fader, jeg bærer paa Ved og Ild,
Men Offret seer jeg ei.»

De Ord var som Dolkestik,
Og Abraham bæved saare,
Han svared med sænket Blik:
«Gud selv vil Offret kaare;»

Men da de paa Toppen stod,
Da sin Søn, Forjættelsens Pant,
Med bævende Kys og et blytungt Mod
Til Altaret fast han bandt.

Alt vented' Isak sin Død,
Alt Offerkniven blinked',
Men mildt det fra Himlen lød,
En god Guds Engel vinked'»;

«Slagt Drengen, raabte han, ei!
Han skal vorde din Arv saa skjøn,
Alt Jordens Folk en Velsignelsens Vei,
Fordi du ei spared' din Søn.»

Og atter saae Abraham op,
Hans Isaks Baand var sprængte,
Men hisset paa Bjergets Top
En Væder i Busken hængte;

Op efter den Drengen sprang,
Og al Sorg blev Gammensfærd,
Med jublende Hjerte, med Bøn og Sang
De Væderen offred' der.
