
De fire Aarstider.
Mens tætte Snefog dækker Jordens Tue,
Og Vintren kuer Alting med sin Magt,
Vi søge Tilflugt i den lune Stue,
At jage Tid paa Flugt ved Arbeids Magt.

Lad Frosten da kuns male Blomst paa Rude,
Vi fryse ei, vi staae jo ei derude.
Naar Vaaren giver Liv de Knopper spæde,
Og Blomsten skyder frem paa Mark og Sti,
Da føler Hjertet en livsalig Glæde,
Da Alle, Store og Smaa tye til det Fri,
Vi juble da omkring i grønne Enge
Og nyde fro den Frihed, vi tiltrænge.

Naar Sommersolen med sin varme Straale
Fremdriver Alt, der aander i det Fri, 
Naar man dens stærke Glands kan neppe taale,
Blot Morgen, Aften gvæge sig deri;

O, lyt da til de skjønne Harmonier
Af Fuglechor trindt Lundens grønne Stier!
Se Høsten kommer, mens vi ere glade,
Og bringer Overflod i aabne Favn;
For Vintren samle vi da i vor Lade,
Vi søge hver for sig at yde Gavn.
O! lad da stedse saa vort Liv henrinde
I Arbeids Lyst hos Mand, hos Barn og Qvinde!
