
Gn Hrüm.
ytalig Den, som Livets Kummer
ej hindrer Fredens Vej at gaa,
som glemme kan i rolig Slummer,
at Dagens Byrde tungt ham laa;

tifold lyksalig Den, hvis Drømme
gjenspejle Livets Haab og Held,
fremtrylle sødt af Lethes Strømme
de Glæder, han har sagt Farvel! –

Men mellem mig og Himlens Naade
har jordisk Vrede lagt sin Haand;
tidt er det, som den ej fik raade
for dem, der lyde Hævnens Aand.

Vel mindes jeg hin Taalmods Lære:
at Prøvelsen er sendt fra Gud,
at Kraften til dens Vægt at bære
fra Ham i samme Stund gaar ud;

Dog – naar paa engang Skjæbnen truer
og Fienden jubler ved min Nød,
min Barm da uvilkaarligt luer
ved Tanken: Dette Gud ej bød!

da træder Tvivlen til mit Leje,
at rane mig min Rest af Ro,
saa jeg paa Prøvelsernes Veje
forglemt af Himlen mig skal tro.

– Gngang, i Midnatstimens Stille,
anraabte jeg i Hjertet Gud:
«O skjænk Du mine Tanker Hvile,
drag Tvivlens Torn af Sjælen ud!

Lad Søvnens Engel tyst neddale,
– mig Dagen var saa tung, saa lang –
maaske skal mig en Drøm husvale
om dem, der var min Trøst engang!»

Og snart, af Søvnen huldt omfavnet,
paa Lethes Strøm jeg foer saa tyst,
og fandt mig glad, da Baaden havned,
henført til Himmelrigets Kyst.

Et Liv, jeg aldrig forhen kjendte,
fremvælded lifligt i min Barm,
hvis halvtudslukte Flamme brændte
paany forklaret, ungdomsvarm.

Med Blikket – mørknet nys af Sorgen,
Og Hjertet armt paa Fryd og Fred
opladt for Evighedens Morgen,
berust af navnløs Salighed,
jeg stirred mod de svale Lunde,
hvorfra jeg under Palmens Hang
i Harpetoner høre kunde
en Gjenklang af min Moders Sang.

Men ej jeg kunde dvæle længe;
en mægtig Attraa greb min Sjæl;
jeg ilte over Vang og Vænge,
at søge hine Toners Væld.

 Maaske jeg hist i Palmens Skygge,
befriet fra min Længsels Baand,
lyksalig skal til Wben trykke
min dybt begrædte Moders Haand!

Og glemt var Afskedsstundens Klage;
min Anelse mig ej bedrog:
snart saae jeg hende mod mig drage
i saliggjorte Frænders Tog.

– Men Ingen af dem mig gjenkjendte,
saa Kampens Præg mit Aasyn bar;
kun hun i Taarer bort sig vendte –
Ak, om Naturens Røst det var!

Da tabte sig min Fryd i Smerte..
Fortvivlet ved mit Haabs Forlis
jeg rev af Barmen ud mit Hjerte
og, som bekræftende Bevis,
jeg til dets Slag dem lader lytte,
idet jeg vandrer Kredsen frem;
– de kjære, brudte Baand gjenknytte,
for hver en Pris, jeg maa med dem!

Snart hilstes jeg med Gjensynsglæde,
thi samme Slag mit Hjerte slog,
som da i Kjærlighed hernede
vi Favn i Favn hinanden tog.

Men Een et Spørgsmaal til mig retter,
der bandt med Taushed Alles Mund:
«Hvorfra dog diøse sorte Pletter,
som stirre fra den røde Grund?»

«Ak, skal jeg tolke Runeskriften!» –
– udbrød jeg med bevæget Røst –
«Hvad her I see, er Ar af Giften,
som Fienden sænkte i mit Bryst.

Med frække Hænder tog man Brødet,
jeg tjente i mit Ansigts Sved, –
har man min Velfærd grumt forødet
og spredet Mørke om mit Fjed.

Man vidste dog, jeg stod ej ene,
et Hævnens Offer, med mit Savn,
naar ej eg Hovmod» vilde tjene
som Træl af baade Navn og Gavn.

Jeg kæmpet har mod Overmagten,
mod List og Svig med aaben Færd,
og lyktes hidtil Fiendens Tragten,
var jeg en bedre Skjæbne værd!»

Da brast min Moders Blik i Taare,
og kummerfuldt fra Læben lød:
«GEr Du ej længer Gen as Våre,
at ej Din Uvens Staal Du brød?

-– Formaningen ej kunde røre
Dig til sagtmodigt og med Smil,
naar grumt han slog Dit ene Øre,
at vende taus det andet til.»

«Den Fejge kan en Lære følge,
som ej den Modige forstod;
og kunde altid Harmen dølge
Han, som for os gav hen sit Blod? –

Stod Ingen meer paa Jorden rede,
at møde Overmod med Trods,
da bragte Magten snart dernede
den halove Slægt bag Bolt og Laas.

– Hvo er Du, Skygge, som fortroligt
tilsmiler min Erfarings Ord? ...
O Fader! Dig jeg spørger roligt,
her, hvor den sande Fred kun bo'r:

Hvad kan jeg for, at Hævnen, Vreden,
saa vidt det har i Verden bragt,
at, stærkere end Kjærligheden,
mod Himlen selv de slutte Pagt? –

Hvad kan jeg for, at dette Hjerte
Naturens Haand har dannet saa,
at det i Glæde som i Smerte
det samme stærke Slag maa slaa? –

Hvad kan jeg for, mit Blik ej taaler
et Skjul bag Hykleriets Næt?
– Har jeg da her, i Sandheds Straaler,
i Himlen – tabt min Borgerret?»

– Da sang saa fromt den hele Skare:
«Kast, Elskede, Din Sorg paa Gud!
Han skal Dig faderligt bevare
mod dem, som trodse Naadens Bud.

Til Himlen Du Dit Blik oplade,
fordunkler man Dig Fredens Sti,
og Hine, Dig forfølge, hade,
velsignende Du gaa forbi!» –

Og alt som Tonerne sig hæved,
forstummede min Smertes Raab,
og Hjertet, som af Uro bæved,
gjenvandt sin tabte Fred, sit Haab;
og medens mine Taarer runde,
med glad Henrykkelse jeg saae,
de sorte Pletter sporløst svunde
og Fredens Engel hos mig staa.

– Da vaagned jeg af Søvnens Arme,
af Drømmen og dens Kval og Lyst,
udbredende med Længslens Varme
min Favn mod den forladte Kyst.

O Drøm! staa varigt for mit Minde!
da skal mit Hjerte roligt slaa,
og hvert et Mørke skal forsvinde
ved Tanken om det Lys jeg saae.
