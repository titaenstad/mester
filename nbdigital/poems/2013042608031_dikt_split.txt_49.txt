
Naturens Øän.
(Ejter Sjoberg.)
2lendeig stort mit Rige er
og mægtig min Herskerstav;
min Krone glimrer af Stjerners Hær,
min Mo'r mig i Vuggen den gav.

Saa højt som Sol over Skyen staar
og leer mod den flygtende Nat,
saa højt over Tidens Daarer jeg naar,
saa højt har Naturen mig sat.

Blandt Dværgeætten jeg staar igjen
af Kraft og af Manddom fuld,
som blandt Ættehøje med Dødningbeen
et Bjerg med et Hjerte af Guld.

Thi mig Naturen tog paa sin Arm,
At jeg skulde vorde en Mand;
hun ammede mig ved sin egen Barm;
min Kost var Urter og Vand.

Naar Andre som Sivet vaklende staa,
staar jeg fast som den rodstærke Eg.
Mit Bryst jeg byder, hvad kvmme maa,
som Klippen mod Bølgernes Leg.

Jeg alt var Mand i min Alders Vaar,
og Vaklen jeg ej forstod.
Forandred end Tiden min Kind, mit Haar,
forandred den aldrig mit Mod.

Kun Daarer tinge med Lykken kan;
jeg nøjes med Kofte og Brød;
Og større Vinding af Krone og Land
den største Monark ej nød.

Viis mig Paladset saa højt og skjønt,
som Naturens en sommerlys Dag,
med Gulvtæppet virked af blomstrende Grønt,
og Himlens Hvælving til Tag.

Rundtom mig Træer som Tjenere staa,
og Skygge og Duft udstrø;
og Fuglenes Toner i Æthrens Blaa
jeg hører i Vellyst dø.

O Fryd, at ile paa Bjerg, i Dal,
som Stormen paa rastløs Gang,
og derpaa slumre i Skyggen sval,
og drømme ved Nattergalsang!

– Natur, ak løft dog Sløret, Du bær',
og mild mod Din Sanger Du le!
Min Vellyst er, at være Dig nær,
Dit fagre Aasyn at see!
