
Hr. Sörenøens Eventyr i Kjøbenhavn, Nytaarsaften 1859.
Perialhistorist Epos med usynligt Kor i tvende Sange af Lyrendahl, Cand. spirituosa.
Dengang da Berling han fik Fur,
tog sig Herr Sørensen en Lur;
drømte han da, den gamle Gjæk,
at han to Fluer slog med et Smæk:

Berling han maatte jo ned af Pinden –
nu kommer Turen til «Grevinden»! –
Muntre Dig atter, min slumrende Ven!
Altid all«gro, Herr Sørensen!

Sgørensen op af Sengen sprang,
athuen tragisk paa Øret hang;
men før han op til Kampen brød,
tog han sin Gaas og Risengrød,
Sejren beror paa Heltekraften,
og – da det just var Nytaarsaften,
styrked' paa Fædrenes Vis han sin Krop,
til Appetiten ham sagde: Stop!

Punschen kom frem – nu skal I see
en rigtig herrsørensensk Idee!
Nylig han havde faa't hjem «paa Kridt»
et Anker «Linie-Akvavit;»
dette, tilligemed Punschebollen,
bar han om Byen – der blev en Solden!

Hver, som ham fulgte, fik Punsch og en Dram,
og der var Mange, som fulgte ham!
Medens nu Sværmen lod «Rullen gaa»,
Kongen med samt «Grevinden» saae
oppe fra Kristiansborgs Balkon
hele den sørensenske «Ballon»;

Sørensen sang til en Vals af Lanner:
«Kongen leve! Pereat Danner!»
Sgørensen fløjted og skreg som en Kat,
men han fik s'gu dog ej «Grevinden» fat.
– Kongen han raaber: «Børn, gaa hjem!
Den Klarinet er mig alt for slem!

Nylig har I min Berling faa't –
Tror J, jeg er en ren Per Tot?
Fik I nu Fingre paa Grevinden,
kom jeg, min Salighed, net i Vinden!

Sørensen, Sørensen! gaar Du ej hjem,
la'er jeg s'gu Garden rykke frem!»
Kraftigt han talte og holdt sit Ord:
Pukkelblaamarschen slog Bræstrups Kor;
Garden med fældet Bajonet
Slotspladsen fejede Plet for Plet;

en da den manglede Krudt og Kugler,
maatte man nøjes med Puf og Buler;
hist og her der laa kun en «Rod»
svømmende i sit Næseblod.

Sørensen, træt af den Strabads,
trak sig tilbage til Højbroplads,
Slaget var tabt ved Kristiansborg,
Støvlerne med – o, hvilken Sorg!
Og skjønt han smurte Haser som Pokker,
mærked han dog, at han sprang paa Sokker,
da greb han til Flasken og styrked sin Sjæl,
og «paa Støvlerne» var han alligevel!

– Hvordan den gode Mand kom hjem,
gyser jeg ved at beskrive Dem!
Just som han rykker i Klokkens Streng,
kommer en hæslig Læredreng,
slænger to rædsomme Iydepotter,
fulde af levende Muns og Rotter,
lige ned for Herr Søprensens Been,
«Glædeligt Nytaar, gamle Ven!»

– See, det var Visens første Akt,
næsten historisk Takt for Takt;
Resten jeg læste i en Ruus
paa et uskyldigt Kræmmerhuus;
men, da I engang er ude i Røret,
har I besynderlig godt af at hør'et –

Kor.
Bedste Herr Lyrendahl! klem Du kun paa:
Lad os kun hele Balladen faa!

Skjønt nu den fæle Opgrøsflok
syntes at have faa't mere end nok,
Garderne trindtom i Staden sprang,
– de havde faaet Berserkergang –
og i en Kjælderhals, bag en Løgte,
fik de paa Gaflen, hvad de søgte:

Tvende, som i et gebrækkeligt Maal
raabte: «Pardon! vi er paa Sold!»
Men Korporalen, som var jydsk,
gav ej, saa let Pardon paa Tydsk;
han trak dem op af Kjeld'rens Skjød,
– Tydskerne saae den visse Død!

Flux til Kachotten afsted de skulde,
mmen da man saae, de var pærefulde,
hentedes Ambulancerne frem,
og til Hr. Bræstrup man førte dem.
– Vægteren peb, sit Spyd han svang,
Garderne «Landsoldaten» sang,
Branddirektøren forlod sit Hjem,
samtlige Sprøjter mødte frem.

Midt under al den Staahej og Kjøren,
drømte de To paa Bærebgøren,
at Tydsklands Enhed var kommen i Stand,
den havde faaet sin første Tand.

– Alt i den aarle Nytaarssol
Bræstrup sad paa sin Dommerstol;
Tydskerne frem fra Kachotten for',
sang «Schleswig-Holstein» i rædsomt Kor,
«Ihr habt beleidigt, Ihr Dänenhunde!
zwei Diplomaten aus Deutscher Bunde –
Rache! Ha! bei Frankfurt am Main!
Dänemark hauen wir kurz und klein!»

Moral:
– Saadan kom Sgrensen slemt tilkort:
han fik jo ej Grevinden bort.
vi faa med Tydsklands Mikkler Krig –
See blot, hvor «Flotten» udvikler sig!
– Naar nu igjen de sig Rov vil hente,
kan vi ved Kallebodstrand dem vente,
men hvordan Mikkel saa kommer igjen –
altid allegro, Herr Sørensen!
