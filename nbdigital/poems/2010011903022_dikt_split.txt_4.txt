
Femte Sang.
Bag vor Frues Kloster dølger
Huset sig med Gavle graae;
Did Svend Arnold stille følger
Fremmed Mand med Hætte paa.

Trende Slag paa Laagens Planker
Hættemanden langsomt slaaer;
Gamle Svend i dybe Tanker
Mod den aabne Løndør gaaer.

Ved de store Laasestænger
Tøver dog graahærdet Svend:
»Før jeg gaaer et Fodtrin længer,
Nu jeg vide vil hvorhen.»

Til de Gildesbrødre gjæve,
– Hvisker mummet Borgermand –
Til de Mænd, som skjult haandhæve
Lov og Ret i lovløst Land.

Vil du færdes mod de Onde
Med Knud Hertugs gode Aand,
Vil du frelse fredløs Bonde,
Over Lyset hold din Haand!

Sværg og vord en Gildesbroder
I Knud Hertugs skjulte Lav!
Troe, som Børn af samme Moder,
Mødes vi paa Land og Hav.

Ret og Frihed, Liv og Ære
Hævde Alle vi sor Een;
Nidding skal den Broder være,
Som ei hævner Broders Meen.

Vil med os du Øglen fælde,
Som forgifter Folk og Land,
Du for trende Mænd skal gjælde,
Gild og gjæv, mod fremmed Mand.

»Vel, sligt Broderskab mig huer;
Dertil stod forlængst min Hu:
Samles maa hver Sjæl, som duer,
Skal ei Satan seire nu.»

Saa svarer paa Tærsklen den gamle Sanger;
I mørke Gildehuus ind han ganger.
Formummet Vogter for Døren stænger;
En Kappe han over Svend Arnold hænger.

Med Hætten de skjule ham Skjæg og Kind,
Saa gaaer han i dybe Steenstue ind.

Ved sorte Mure trindt Arneflammen
Der stander vel hundrede Mænd tilsammen.
I Hættekapper, med Sværd ved Lænd,
Som Ststter stirre de tause Mænd.

Mod Øst hver Broder sit Aasyn vender;
Der store Voxlys paa Bordet brænder.
Skraaherren vinker fra høie Sæde;
De Gildesbrødre en Messe gvæde.

For Sjæølene bede de først til Gud,
Til Jomfru Maria og hellig Knud.
Saa bænke sig Alle, som de kan bedst;
Tolv Stolbrødre sidde Skraaherren næst.

»Er udengilds Mand i vort Lav tilstede,
Mod Livs Forfald han til Eed fremtræde!

Og holder han gild sin Prøve ud,
Vor Broder vorde han for St. Knud!»
Saa taler høie Oldermand;
Svend Arnold djærv fremtræder,
Og over Lyset vidner han,
Alt efter Gildesæder;

Først vidner han med Mund og Haand
Og dyrt med SEed bestyrker,
At tro i Sandhed og i Aand
Trefoldig Gud han dyrker.

Dernæst han fri sig sværge maa
For Seid og Trolddomssynder,
Før ham Knud Hertugs Gildesskraa 
Den Oldermand forkynder.

»Jeg vier dig til store Pagt,
Som hevner og forsvarer,
Som over Liv og Død har Magt
Og efter Døden varer.»

Saa lyder høit Skraaherrens Røst,
Fra Sædet han sig hæver,
Og gamle Arnolds Kæmpebryst
Den Stemme gjennembæver:

»Os Kirken gav, i Herrens Navn
Fuld Magt til Ondt at hæmme,
Og til hver Jid, som Sjælens Gavn
Og Verdens Tarv kan fremme.

For fremmed Lov og Lænke frie,
For egen Dom vi møde;
Men fangne Broder løse vi,
Og hevne dyrt den Døde.

Maa Broder flye for Verdens Lov,
Maa fredløs han bortfare,
Han bjerges skal til Hav og Skov
Af svorne Broderskare.

Viid, i vor Midte er en Aand
Med lønlig Magt tilstede;
I Verden med usynlig Haand
Vor Gjerning han skal lede.

Han fordum stod, hvor jeg nu staaer,
Han sad paa dette Sæde:
Naar gamle Danmark vel det gaaer,
Han skal sig hisset glæde.

Ham myrded frække Niddinghaand
Ei Fred har Danmark siden;
Os samler end Knud Hertugs Aand
Til Daad i Udaadstiden.

Svend Arnold hører Intet meer;
Men Seerøiet luer –
Til høi Skraaherre-Stol han seer
Og tom han ei den skuer:
»Hvi sidder han vel der igjen,
Og streng mod Lyset peger?»
Saa mumler stille gamle Svend,
Og Synet Kinden bleger.

Til Eed han løfter stærke Haand
Flux over Lysets Flamme:
Det er ham som Knud Hertugs Aand
Vil selv hans Eed annamme.

Og der ham dyre Forbundseed
For Liv og Død har bundet,
Skraaherren sætter taus sig ned,
Og Skjaldens Syn er svundet.

Den Seer mæler intet Ord
Om hvad hans Sjæl bevæger;
Han bænker sig ved Gildesbord,
Og tømmer Mindebæger.

Først drikkes Mindeskaal for Gud,
For Christ og for vor Frue,
Saa for den ædle Hertug Knud,
Og det af al Formue.

Svend Arnold stirrer for sig hen,
Imens den Skaal han drikker,
I Løndom mumler han igjen,
Og bleg mod Døren nikker.

De Brødre agte ei derpaa;
Høirøstet nu ved Mjøden,
Om Ole Stam de kjæk raadslaae;
Han frelses skal fra Døden.

»Det Ord var mit, derpaa jeg svoer,
– Den gamle Svend opfarer –
Derfor jeg drikker Pagten stor,
Som hevner og forsvarer.

Berammet vorder dristig Daad;
Tidt vædes tørre Tunge,
Og efter mangent lønligt Raad
De Brødre Messe sjunge.

Ved Midienat er Lyset slukt,
Og tomt er Mundgodtskruset;
Den hemmelige Dør er lukt,
Forladt er Gildehuset.

Men i Midnatsstunden vækkes
Mester Lucas i sin Seng;
Fast den vilde Bøddel skrækkes,
Høit han kalder ad sin Dreng:
»Op, mig tykkes Nogen banker;
Nys paa Væggen Sværdet klang,
Over Galgebakken vanker
Knokkelmanden anden Gang.»

Drengen reiser sig og gruer,
Gjennem Laagen ud han seer:
»Mester, Ingenting jeg skuer,
Maanen skinner, Uglen leer.

Dog ved Fruerbuur jeg skimter
Hist en Mand i Kappen rød,
Og hvor Glar paa Buret glimter
Syntes mig en Stemme lød.

»Lad dem sladdre – lad ham gange!
Krukken heel til Vands end gaaer.
Lettelig den Meen kan fange –
Lystig Ende det ei faaer.

Liden Dreng har Laagen lukket,
Bringer runeristet Pind:
»Mester, see hvad her er stukket
Under Laagens Planker ind.»

Mestermanden Lampen tænder,
Bleg han sig for Panden slaaer;
Mægtigt Budskab vel han kjender,
Halvgvædt Vise han forstaaer:

»Gildesbrødre har her været,
Ole Stam ei hænges maa;
Har den Hals jeg sammensnæret,
Snart jeg samme Vei kan gaae.

Dygtig Mand sig selv maa raade –
Hid med Strikke, hid med Kniv!
Fine flettes maae de Traade,
Hvori hænger tvende Liv.»

Mester Lucas sig bereder
Til et kløgtigt Vovespil;
Bøddelkappen han udbreder:
»Lad nu komme hvad der vil!»

Til Galgebakken ved Roskild By
Gaaer fredløs Bonde ved Morgengry.
Med blodigt Klæde om blege Kind,
Til Døden føres han, mørk i Sind.

I Landseknegtenes tætte Klynge
Paa Veien Chordrenge Psalmer synge.
Men Mester Lucas i røde Kappe
Den Synder leder mod Galgetrappe:

»Hvis ellers ret mine Folk jeg kjender,
Ved Galgen vente dig gode Venner,
– Saa hvisker Lucas med listig Hu –
Vil ei du mig for Kong Svend forraade,
IJeg skal dig hænge paa bedste Maade:
Naar Strikken brister, saa løb kun du!»

Saalunde trøster vel Bødlens Ord;
Men Ole Stam ei paa Freden troer.
Først under Galgen hint Ord han sander:
Formummet Skare der væbnet stander;
Paa Hætten kjender han skjulte Ven,
Og Køllen røber ham Arnold Svend.

Ei Ole glædes, der ham han kjender:
Den Gamle vented han ei blandt Venner.
Dog Køllen, som han fornam igaar,
Nu første Slag for hans Frelse slaaer.

Med mægtigt Raab og med skarpe Sværd
Fremstyrter dristige Broderhær,
Og før den Bøddel sin Konst har øvet,
Og fine Strikke paa Skrømt kun prøvet,
Er Ole Stam fra hans Side revet,
Og Landseknegtenes Flok bortdrevet.

For Galgens mummede Kæmpeskare,
Fast som for Djævle, de ræd bortfare.

Sig Lucas bjerger, som han kan bedst;
Men Ole Stam sidder alt til Hest.
Snart Skoven fredløse Flygtning dølger;
Den gamle Svend ham til Broen følger:

»Og siig mig nu, liden Ole Stam,
Er du mig længer i Hjertet gram?
Jeg troede, du vilde min Drot forraade,
Det blev din Pande til liden Baade;
Jeg har dig voldet stor Harm og Nød,
Er nu din Broder i Liv og Død.»

Glad Bonden rækker ham kysset Haand:
»Hiin Strikke var ei mit værste Baand;
Din Kølle sendte mig Knud i Nøden,
Det skal jeg komme ihu til Døden.»

Med trofast Haandslag de skilles ad,
Hjem Bonden flyer til sin Hule glad,
Og let om Hjertet den gamle Sanger
Til Roskild farer paa sporet Ganger.

Ved Fjord gaaer Hertug Waldemar,
Prinds Buris ved hans Side;
Dem følger Asbjørn, gjæv og snar,
Maed høie Axel Hvide.

Prinds Buris er saa fiin en Mand,
Han snildt sit Ord kan føie;
Skindbræmmet Purpur svøber han
Om bjeldesmykket Trøie.

Han vil ei løfte Frendesværd
For Knud paa Iyllands Kyster:
Ung Waldemar han meer har kjær,
Dog meest hans væne Søster.

Han Dag og Nat kun tænker paa
Den Fyrstemøe at vinde;
Til Fruerburet tidt han saae,
Hun spøged glad derinde.

Hos liden Kirstin mangengang
Sin høie Byrd han priste:
Ved Sømmebord han Viser sang,
Og Ingen ham bortviste.

den nu er Jomfruburet lukt,
Forladt er liden Rude;
Ved Midienat var Lyset slukt,
I Frost han stod derude.

Ved Glar i lyse Maaneskin
Dog Jomfrulinet glimted;
Han kjendte Lok og hvide Kind,
Og fine Haand han skimted.

Hos Waldemar han beile vil
Alt om sin Hjertenskjære;
Men Tiden tykkes ond dertil,
Og Lykkens Forbud sære.

Om Falk og Hund de skifted Ord,
Og om de rappe Heste;
Prinds Buris ved sit Mundskjæg svoer:
Hans Skimmel var den bedste.

Ung Waldemar med Haand opslaaer,
Han ypper umild Trette:
»Den hvide Hingst, I red igaar,
Mig bar paa Viborg Slette.

Heelt nødig jeg dens Ryg forlod;
Den slog om Kap med Manden:
Men der den snubled i sit Blod,
Jeg svang mig paa en Anden.

Ei overvunden Ridder maa
Sin tabte Ganger kræve;
Men aldrig jeg Hr. Buris saae
I Leding Sværdet hæve.

Saa taler Hertug Waldemar;
Prinds Buris fint det vender:
»Hvis før min Ganger SEder bar,
Den var i bedre Hænder.

For Guld den blev mig buden til,
Og min den blev med Ære;
Den mere nu mig ære vil,
Maa den Jer skjænket være.

»Til Skjænk af ingen Mand jeg tog
Hvad hans ei var med Rette.
Hr. Buris paa sit Glavind slog:
»Slig Klik jeg vel kan tvætte.

Ung Waldemar ei svarer meer,
Sit Sværd han flux vil drage;
Men Axel uviis Harme seer,
Han skammer dem tilbage:

»Høibaarne Herrer, kom ihu
Hvorfor vi Glavind bære!
Af Heste har vi nok endnu,
Men ei af Liv og Ære.»

Hr. Buris gaaer til Roskild ind,
I Sitald han Svøben tager,
Hin hvide Hingst han, vild i Sind,
Ud i det Vide jager.

Men Waldemar til Havnen gaaer,
Den Orlogsmagt at skue;
Der Wetteman i Baaden staaer
Med blank Søridderhue.

Hans Kappe er som Havet blaa,
Han Azxelskjærfet bærer
Med Elefant og Ridder paa;
Saa danske Møe ham ærer.

Det sendte ham stolt Ingefried,
Og lod sin Beiler sige:
»Hun gjorded ham til hellig Strid,
Til Seir for Danmarks Rige.

Den Haand, som før Uhyrer vog,
Som Brud, hun vil modtage,
Naar Elefantens Kæmpe slog
Den lede Venderdrage.

Nu, stolt af høie Fæstemøe,
Sig ruster Havets Kæmpe,
Han trodser vilde Vintersøe,
Og farer ei med Lempe.

Til Seir og Død, hans Kæmper ttoe,
Ved hellig Nadver viet,
Har sørget først for Sjælens Ro,
Og ingen Synd fortiet.

Dem ingen Byrde tynge skal:
De fare frem som Vinden,
Og slumre kun, som Ørn paa Hald,
I Staal ved Aarepinden.

Med tunge Sværd og lette Brød
Til Leding de udgange;
Hver hedensk Røver svoer de Død,
Og Fred hver christen Fange.

De styre ei mod fremmed Land;
Men, frit paa Veirets Vinger,
Til Kamp de flyve trindt om Strand,
Hvorhen dem Stormen bringer.

Til Orlogs kalder Wetteman
De Roskildbrødre sammen;
Ung Waldemar nu øiner han,
Og hilser ham med Gammen:
»Vær velkommen, unge Drot!
Stig i Aareskuden!
Følg mig til mit Bølgestot
Under Oxehuden!

Hvis paa Skjoldungstol du sad,
Bygged du paa Havet.
Kom og see det Birtingsbad,
Vi har Venden lavet!

Han med Stavne uden Tal
Østresaltet dækker;
Men, vil Gud, han frygte skal
Tyve Roskildsnekker.

89
Waldemar udfarer glad,
Seer til Axel Hvide:
»Tidt jeg paa den Havhest sad;
Stolt er den at ride.

Hvis jeg Dannerkonning var,
Skulde Sjølunds Skove
Dandse her med Waldemar
Paa den høie Vove.»

Axel priser mægtigt Ord:
»Gid den Stund maa komme!
Før paa Havet Skoven groer,
Er vor Nød ei omme.»

Og, glad i Hu, den unge Drot
Omseiler høie Stavne;
Dem Wetteman har naglet godt,
Og døbt med gode Navne:

»Et lidet Sjølund hist vi har,
Den Dromer er ei ringe;
Vort Langskib nævnes Waldemar:
Den Ørn har stolte Vinge.

Han flyver fra den mindste Knor,
Hans Jernkløv mægtig bider:
Næst Gud, naar Nøden tykkes stor,
Paa Waldemar jeg lider.

Hans Blokhuus som et Taarn er fast,
Derfra med Steen vi stride;
I Fjendebryst fra ranke Mast
Skal Buepilen glide.

Falsk Viking blier kun lidet fro,
Naar han din Stridsfugl skuer:
Med Svovl og Beg, som Lyn i Klo,
Den farer frem med Luer.

I Fremmerstavn min Roerbas staaer
Alt med sin haarde Snude,
I Ovas den Hedningsnekken slaaer,
Da maa vel Venden tude.

Naar Waldemar ham holder fast,
Han løber ei fra Døden;
Ei Swantewit og Radegast
Da frelse ham i Nøden.

Saa priser høit for unge Drot
Søhanen Fyrstens Navne:
Det er hans stolte Bølgeslot
Med Taarn og høie Stavne.

De tvende Hertugløver staae
I Guld paa Snekkespeilet;
Med Elefantens Billed paa
Sig folder Vadmelsseilet.

Fra høie Ræling Wetteman
Opløfter Oxehuden;
Med Lurens Klang modtager han
Sin Gjest paa Høvdingsskuden.

Han viser ham de Kastespyd,
De tunge Spadestave,
Og priser Skjæfteflettens Dyd
I Færd mod lumske Slave.

Her Wetteman er i sit Hjem:
Hver Baadsmand rask han øver;
Han ruller bidske Roergalt frem,
Sit Stormtaarns Kraft han prøver.

Det glæder unge Waldemar,
Det glæder Axel Hvide,
Og Ridder Asbjørn, gjæv og snar,
Vil flux til Orlogs stride.

»Lad først os samle Pe og Land,
– Saa melder Axel rolig –
Og vendisk Orm ved danske Strand
Vi gjeste i hans Bolig

Du, som hans Braad alt knuse vil!
Velsignet skal du være,
– Saa Wetteman han taler til –
Dit Navn skal Danmark ære.»

De Roskildbrødres Høvedsmand
Med Lyst det Ord fornemmer,
Hr. Axels Haand nu griber han,
Og hjertelig den klemmer:
»See først, om jeg er Æren værd,
Saa vil jeg den annamme:
Den Ærens Frugt, jeg meest har kjær,
Udskjød Skjalm Hvides Stamme.»

Hr. Axel ei det Ord forstaaer:
Det gjaldt hans høie Syster.
Men Waldemar fra Stavnen gaaer
Søhanens Haand han kryster:

»Og far nu vel, du Kæmpe brav!
Du Waldemar skal lære,
Som Ridder af det stolte Hav,
At hævde Danmarks Ære.

Ei følge kan jeg dig endnu;
Men Vei mig ban paa Vandet!
Og jeg skal komme dig ihu,
Naar frelst er Fædrelandet.»

Saalunde glad den unge Drot
I Aareskuden stiger;
Fra Orlogskæmpens Bølgeflot
Det Fyrstetog bortviger.

Flux bugne Seil i høien Raa,
Hver Baadsmand Huen svinger;
De Rofkildbrødres Snekker gaae,
Som Fjær for Veirets Vinger.

Kong Svend er dragen til Viborg Stad
Alt med saa mægtig en Skare;
Til Kamp drog Hertug Waldemar glad
Med Axel og Asbjørn Snare;

Dem fulgte Ridder og Vaabensvend,
Med Landsedragernes Klynge,
Med Bueskytter og Skandsemænd,
Med Blider, Væder og Slynge.

Kong Svend sig agter at mure fast
I Hjertet af Danmarks Rige,
Hvor Hhiet skimter cei Vikingsmast
Bag Volde og Skandsedige.

Der vil han trodse den jydske Knud;
Sligt huer ei Arnold Sanger:
»Den Ræv, – han mumler – som ei vil ud,
I egen Hule man fanger.

I Roskild By er der stille nu,
Der færdes ei Svend, ei Ridder;
Paa Borgen, heelt mod og kruus i Hu,
Tilbage Hr. Buris sidder.

Han vare skulde paa Stad og Øe
Til Drotten kommer tilbage;
Men drømmer kun om sin Fyrstemø
De Næøtter og lyse Dage.

Til Fruerburet han smykket gaaer
Og for liden Kirstin sukker;
Men ei som før hun ved Glaret staaer,
Og Doøren sig ei oplukker.

Forinden sidde de Møer tre;
Hver paa sin Ridder vel tænker;
Fra Glar tør ei liden Kirstin see:
Hun frygter Klafferens Rænker.

Ved Midnat vaagner stolt Ingefried:
Saa stærke var hendes Drømme:
Hun vred de Arme i Slangestrid
Ved Havets vildene Strømme:
»Stat op, I Møer, og klæd Jer brat!
I lade Jer ei besnære!
Mig bæreøs for, at i denne Nat
Det gjælder om Liv og Ære.»

Skjøn Huldfrid vorder saa angst derved,
Hun griber Gyldendugs Trøie;
Men liden Kirstin sig vender vred
Og lukker igjen sit Øie.

I Natten øves et dristigt Værk;
Alt længe var det i Gjære:
Ulf Svartskjæg er heelt fundig og stærk,
Vil danske Lænker ei bære.

Ved Midnat tidt under Jord det klang,
Det klang under Kjelderstue:
Grævlingen grov sig ilvn en Gang,
Muldvarpen roded i Tue.

De Vender paa deres sorte Gud
I Taarnet bandte saa længe;
Nu grave de sig af Hulen ud,
Nu Bolt og Lænker de sprænge.

Hvis Rhetras Belbog dem ei forlod,
De loved ham gyldne Krone;
Ulf Svartskjæg loved med Christenblod
Gud Swantewit at forsone.

I Fjorden skjult under Næs og Skov,
Dem venter Vikingens Skude;
I mørke Mjdnat paa Hævn og Rov
Frenderne lure derude.

De løse Ulve af Hulen gaae,
Heelt vilde er de og gramme;
Hin liden graa Bonde, i Bolten laae,
Han smutted ud med det samme.

Kong Svend ham lagde i Bast og Baand
Alt for hans dristige Tunge;
Men nu ham griber en Venderhaand;:
»For os du Viser skal sjunge.

I Taarnet sang du saa vel og brav,
Imens vi filed og grove;
Nu skal du sjunge paa salte Hav,
Og dulme den vilde Vove.»

»Frem! – raaber Høvdingen – myrd og brænd!»
Hans Pibe Frenderne kjende:
Fra Snekken styrte hans Strandhugsmænd
Og Mordbrandsluerne tænde.

Brat liden Kirstin sra Bolsterduun
Opfarer i Kidskindskaaben,
Med Skrig hun vækkes af stakket Bluun,
Trindt skinner Flammer og Vaaben.

Op Døren sprænges med Stang og Spær:
Den vilde Røver indtræder;
Stolt Ingefried blegner og tier gvær,
Skjøn Huldfrid jamrer og græder.

Til Snekken slæber med haanligt Ord
Hin Viking kosteligst Bytte:
»For Intet ei vi til Danmark foer,
Et Jomfrubuur vi dog flytte.»

Prinds Buris drømmer paa Bolstervaar
Og rædde løbe hans Svende.
Med Sømmekniv stolt Ingefried staaer,
Harm stinger hun Vender trende.

Men bleg og bastet den stærke Mø
Maa Vikingshøvdingen følge;
De Jomfruer jamre paa vilde Sø,
Og Snekken flyver paa Bølge.

Hr. Buris op fra Bolster foer,
Det ringed for hans Øre:
Den Last og Meen med Ovide stor
For seent han faaer at høre:

»Har Venden hærget Stad og Øe,
Den Spee er ond at døie;
Men tog han skjønnest Fyrstemø,
Han tog mig Steen af Øie.»

Prinds Buris gaaer til Roskild Fjord,
Og seer hen ud saa vide:
»Hist flyver rappe Vikingsknor;
Did naaer ei Spyd, ei Blide.

Til Dromerstavn den Herre gaaer
Og lader Seil opheise:
»Om nu jeg Havets Bund saa naaer,
Jeg vove vil den Reise.

Prinds Buris er en ufrist Mand
Paa Stavn og vilde Vove:
Sin Skimmel net han tumle kan
Og bede Dyr i Skove;

Men Plankehingst paa Tillie blaa
Han mægter ei at binde,
uforsøgt æ jage.
Og naar han staaer ved høien Raa,
Han sygner som en Qvinde.

Med Spær i Haand, heelt hvid om Kind,
I fine Vaabenklæder,
Han holder sig ved Aarepind;
Den Fart ei stort ham glæder.

Men piilsnel Vikingsskuden gaaer,
Af Fjord hin Lindorm render;
I Fremmerstavn Ulf Svartskjæg staaer,
I Mast han Speider sender:

»Stød høit i Lyd, naar dem du seer,
Os mindst at møde lyster;
Men eenstig Snekke jeg udleer,
Med To heelt trøst jeg dyster.

Først stævne vi til Rylands Strand,
Det Tog vi ei forhale!
Der christent Blod af danske Mand
Skal Swantewit husvale.

Dernæst til Meklenborg jeg gaaer
Og rammer Markedspæle:
Der solgtes dyrt forleden Vaar
Syv hundred danske Sjæle.

Skjøn Huldfrid græder ved de Ord;
Paa Bunken  mod hun sidder:
»Ak, i usalig Stund udfoer
Til Leding Drot og Ridder;

Skal danske Mø i Trældom gaae,
Er Danmarks Ære ringe;
Ak, hvis os Asbjørn Snare saae,
Han kom paa Veirets Vinge.»

Paa Fingerguld smaa Kirstin seer,
Heelt mod og gram tillige:
»Paa ingen Mand jeg lider meer,
Kan mig Prinds Buris svige.

»Den Herre fiin til Hindestrid
Vel Heltemødet gjemmer»:
Saa melder beesk stolt Ingefried;
Det liden Kirstin græmmer:

»Mon Ridderen af stolten Sø
Da Elefanter jager,
Mens Venden med hans Fæstems
Til Slavemarked drager?»

»Vil Gud – gjenmæler Ingefried –
Har Østresaltets Vover
End vaagne Mænd i Nødens Tid,
Mens Landets Vogter sover.

»Ak, er det Tid at kives nu?
– Skjøn Huldfrid Trætten bryder –
Den Drot vi komme før ihu,
Som over Lykken byder.

Hans Arm dog eene frelse kan
I Døds og Skjændsels Fare,
Ei Buris eller Wetteman,
Ak, selv ei Asbjørn Snare.»

Skjøn Huldfrid de Smaahænder vred,
Hun jamred før saa saare;
Nu knæler hun paa Bunken ned
Med Bøn og fromme Taare.

De Møver paa hinanden see,
Og ei de tvistes længer:
Dem rører fælles Hjertevee,
Til Øiet Taaren trænger.

De synke til hinandens Barm
Og bitterlig de græde;
Stolt Ingefried med bundne Arm
Sig skjuler under Klæde.

Ulf Svartskjæg stander paa Bonedet blaa,
De fangne Jomfruers Sorg han saae;
Han vil dem sige et Ord til Trøst,
Og taler til dem med plumpe Røst:

»I skal ei græde, I Møer smaa!
Vi skal vel komme tilrette:
IJer danske Piger jeg lide maa,
I er heelt lyse og nette.

Een af Jer kaarer jeg selv til Viv,
Og Mænd jeg skaffer Jer Alle;
I græde ei for jert unge Liv!
I rig Mands Haand skal I kalde.

Ei Staader kjøber slig Vare fiin,
Nu Markedspriserne stige:
For hundred Stykker af hvidest Liin
Jeg tusker ei danske Pige.

Saa Vikingen taler med frække Sind.
Af Harme hvidner stolt Ingefrieds Kind;
Den høie Møe med et Lynblik truer;
Men stærke Røver slig Qvinde huer.

Han løser hende af Bast og Baand,
Og vil hende klappe med beget Haand;
Men fri og høi hun fra Bunken springer,
Paa steile Ræling hun djærv sig svinger:

»Hvis fræk du rører fribaarne Mø,
Hun har en Ven i den dybe Sø:
Stolt Havmand giver jeg hen mit Liv,
Før jeg skal vorde din Hadingsviv,
Og aldrig skal jeg leve den Time,
Da du mig sælger som Hest ved Grime.

Ei Dansk du nævne den ØQvinde og Mand,
Hvem Hedning tusked i fremmed Land!
Fra Danmark stjal de Fribaarnes Mæle;
Men danske var ei de Trællesjæle.»

Saa taler stolt den gjæve Mø,
Ulf Svartskjæg haanlig griner:
»For beesk og dyb er salten Sø:
Mig daare ei de Miner.

Heelt stolt du dig gebærde kan,
Og store Ord opdiske;
Dog før du favner dygtig Mand,
End føder Sundets Fiske.

dig hue vel de Piger smaa,
Som ei er alt for tamme;
Men lad det Spil nu Ende faae!
Det baader ei at bramme.»

Stolt Ingefried paa Ræling staaer
Og seer i dybe Bølge;
Vildt flagre ud de brune Haar
Og Jomfrubarmen dølge:

»Opløser Stormen Lokken mig,
Som paa den løse Øvinde,
Og glæder giftig Havsnog sig –
Den skal ei Seier vinde.

»Han lever, som mig hævne vil
Med Glavind og med Flamme;
Men Orm er ei i Verden til,
Som skjænder hvide Stamme.

Skjalm Hvide i sin høie Hal
Uplettet Mø skal favne;
Men Venderdragen fede skal
Paa Steilen danske Ravne.

Fra Raæling udspringer den djærve Mø,
Og synker og stiger paa vilde Sø;
Ulf Svartskjæg flux lader Seil neddrage,
Han griber Læen med krumme Hage:
I Aareskuden fra dybe Sø
Han rask opfisker den stolte Mø.

I Dvale slumrer den Skjønnes Aand;
Han binder hende med varlig Haand:
»Har Danmark Mænd nu, som det har Qvinder,
Ei længe Venden dem lænkebinder;
Dog enkelt Svale gjør ingen Vaar.»
Den Jomfru store Øine opflaaer,
Hun atter seer sig i Slavekjæder;
Dog ei hun jamrer og ei hun græder.

Hun hæver Hoved og høie Bryst,
Og skuer stille mod Sjølunds Kyst.
Hinsides Dragøe ved Fiskerhuus
Staaer Røversteilen paa Sundets Gruus:

Der, Jomfrurøver, dit Herberg stander;
Paa Steileborg vel engang du lander.
Hovere skal du ei længe meer,
Hvis ellers ret jeg i Taagen seer:

En daanet Mø du vel binde kan;
Men tør du møde en Dannemand,
Saa flye ei ræd for hin liden Snekke!
Jeg mener tvende dig ei kan skrække.

Ulf Svartskjæg hører den Jomfrues Ord,
Og flux han vender med Seil og Roer:
»Den Dyst skal vorde mig stakket Spas,
End saae jeg aldrig slig vrang Seilads;
Hin Dansker tog sig vist fuld god Ruus:
Han løber Staver i Liv sig buns.»

Med Sidekuling han Snekken møder,
Hans Jernkløv mægtig i OQvas den støder.
Prinds Buris vakler ved brustne Stavn;
den raaber ud liden Kirstins Navn.

Han svinger Landsen, som han kan bedst,
Alt som han sad paa Dystløberhest.
Men ræd ham svige hans Ryslands Svende,
De Venden hilse, som Ven og Frende.

Prinds Buris ridderlig om sig slaaer;
Dog Orlogskampen han slet forstaaer:
For tunge Spadestav Skjoldet viger,
Ved Vikingsmast liden Kirstin skriger;
For lette Kastespyd Buris segner,
Og liden Kirstin ved Ræling blegner.

Det Vrag bortdriver mod danske Kyst,
Ulf Svartskjæg leer ad den liden Dyst;
Med rige Bytte og nye Fanger
Den Viking rask gjennem Sundet ganger.

Men paa sin Fyrstekappe rød
Den fangne Herre bløder:
»Foragt mig ikke i min Død!»
Han dybe Suk udstøder.

Hos Fangen staaer den Frøken fiin
Med Graad paa hvide Kinder,
Med kostelige Halsdugsliin
Hun Prindsens Saar forbinder.

»I kæmped som min Ridder brav,
– Saa trøster kjærlig Stemme –
For mig I trodsed Død og Hav,
Det skal jeg aldrig glemme.»

Stolt Ingefried paa Vunden seer,
Den er heelt let og ringe;
Dog ei den kjække Jomfru leer:
Selv maa hun Sorgen tvinge.

I Slavelænken, rolig stor,
Mod Sky hun Blikket vender;
Ulf Svartskjæg springer op fra Ror,
Han løser hendes Hænder:

»Slig Jomfru er Guldkroner værd;
Hun skal ei Lænker bære:
Hun Dronning er paa Snekken her;
Hver Mand skal hende ære.

Ei Siva med sit lange Haar,
Med Æble og med Drue,
Som hist ved Altenburg hun staaer,
Saa herlig er at skue.

Siig, raske Møe, hvad Manddom kan 
Dit stive Sind betvinge?
Med d ggtigst Mand i Danmarks Land
Jeg agter Dysten ringe.

Ved Radegast jeg sværge vil
Og Hanen paa hans Lokker:
Den Karl er ei i Verden til,
Som mig et Haarsbred rokker.»

Heelt drabelig du blev ihast,
– Stolt Ingefried gjenmæler –
Nys krøob du dog af Baand og Bast;
Men rask du Ovinder stjæler.

Heelt kjæk du møder ukarsk Mand,
Som ei kan staae paa Dække,
Og Frender, som ei holde Stand,
Du kan i Bolten lægge.

Men har du Sømandsmod i Bryst,
Fra Mast ei ræd lad speide!
Og søg ei Skjærm bag Næs og Kyst
For dansk Søhanefeide!

Tør djærv du møde Wetteman,
Kan ham du overvinde,
Saa vil jeg troe, at Meer du kan,
End braske for en Qvinde.»

Den Viking trædsk i Skjægget ler:
»Det kan sig vel saa føie,
At, før jeg Rylands Kyster seer,
Jeg paa den Karl faaer Hie.

Jeg skyldte ham et Tak for sidst:
Han tog min bedste Snekke;
Derfor jeg af hans Mund har vidst
Den bedste Tand at trække.

Er han den Ørn, din Hu staaer til,
Og som du glaner efter;
Paa Dragens Ryg jeg flyve vil,
Og prøve Ørnens Kræfter.

Hans Klo os ramte haardt og tidt;
Dog det jeg ændser ikke:
Engang den store Swantewit
Hans Hjerteblod skal drikke.

Paa høie Ryland Kæmpen staaer
Forfærdelig at skue:
Til Verdens Ende Pilen naaer
Fra Gudens Kæmpebue.

Snart stoltest Fugl ved danske Strand
Skal Gudens Alter zire:
Een Hals kun har dog Wetteman;
Men Swantewit har fire.

Saa Vikingen taler med lystigt Mod;
Paa Skyen hans Baadsmænd agte:
»Der kommer en Byge, hun er ei god –
Mod hende ei stort vi magte.»

Og flux de klyve i høien Raa,
Med Larm de Seilene kappe;
Til Roerbænks Strandhugskarlene gaaø,
Til Aaren gribe de rappe.

Men mæsgtig bruser den Hvirvelvind,
Det hviner i Tov og Master;
Mod høie Møen gaaer Strømmen ind,
Mod Klinten Snekken den kaster.

Paa Dæøkket stander en fangen Mand,
Det er hin liden graa Bonde:
»Nu skal jeg sjunge, som bedst jeg kan;
Nu seer jeg hvorhen vi stunde.

Heelt strunk er Dannemarks Jomfruse,
Heelt mægtig er Bølgens Dronning:
Paa hvide Klippe ved Østerss
Der rider vor Klintekonning.

Der har han redet i tusind Aar,
Han fra sin Hule ei viger,
Og hver en Røver som Grap det gaaer,
Saa sjunge de møenske Piger:

»Slet intet Bytte han her skal faae,
Hans Agt skal hannem feile;
En blodig Pande og Kroppen blaa
Dermed skal han bortseile.

Grap, du komst fra Kullen ifjor
Med Guld og Sølv beladet;
Det misted du her bag ved Njord,
Af Jetten blev det taget.

Det gaaer iaar langt værre til
Det skal du vel befinde.
Nu ikke mere jeg sjunge vil –
Blæs lystig, I Nordenvinde!»

Saa ssjunger liden graa Bondemand;
Vild Stormen blæser mod høie Strand.
Og Røverne vorde i Hu heelt gramme,
»Hvi tog vi den Bakketrold med ombord!
Han Havet oprører med onde Ord»;
De liden graa Bonde ved Haar annamme:
»Kan ei du os bedre Viser sjunge,
Paa Havbund raadne din Øgletunge!»

Saa Venderne raabe med bistert Sind,
Og vildere bruser den Nordenvind;
Ud kaste de Bonden i dybe Grav,
Og høiere svnlmer det vrede Hav.

Med Skrig mod Stranden Maagerne
Kun lidet Mandekraft baader:
Vild Voven taarner sig høit mod Sky,
Paa Dækket Havskummet fraader.

Fra Ræling styrter den knuste Mast,
De Hedninger hyle og larme;
Forgjæves de raabe paa Radegast,
Han standser ei Bølgens Harme.

Til Bistand mod deres sorte Gud
Paa Schwayxtix  Slaverne skrige;
I Havet styrte de offret Stud;
Men Stormen vil ei bortvige.

Ulf Svartskjæg rolig ved Roret staaer,
Han raaber i Stormens Bulder:
»Den store Flins» over Havet gaaer,
Med Løven paa Kæmpeskulder.

Hans Fakkel flammer paa sorten Sø –
Den aabne Grav mig ei skrækker:
Skal end vi Alle paa Havet døe,
Os Løven mægtig opvækker.

Stolt Ingefried hører Hedningens Ord,
Forbauset hun paa ham skuer:
»Du kunde vorde en Kæmpe stor,
I Stormen du bedst mig huer.

Men døer du nu paa det vilde Hav,
Til Oval kun Løven dig vækker:
Din Afgud aabner ei lukte Grav,
Ei aabne Afgrund han dækker.

Dog vel usynlige Haand er til,
Som mægter Havet at tvinge:
Til St. Christoffer jeg bede vil:
Han skal til Kysten os bringe.

Han bar den Herre af Bølgen op,
Hvem Jord og Himmel adlyder,
Som selv har vandret paa Bølgetop,
Og over Stormene byder.»

Saa Jomfruen taled med mægtig Tro,
Og bad for Ven og for Fjende;
Det var som bad hun Havet til Ro:
Alt sagtnes Bølger og Vinde.

Men Snekken driver paa Klintestrand,
Og Sideplankerne briste;
Nu Hver sig frelser, som bedst han kan,
Ulf Svartskjæg selv er den Sidste.

De ædle Fanger han bjerged vel:
Med Aareskuden de lande;
Dybt under Dronningestolens Fjeld
Paa Klintekysten de stande.

Prinds Buris svøber sin Arm i Skind,
Han seer paa de Møer trende:
Til Frihed stander Fangernes Sind;
Dog ei det ganger behænde.

De brat opstige ad steile Fjeld,
Dem lyster ikke at lænte;
Ved Maglevandets det dybe Væld
Dem Strandhugskarlene hente.

Den Høvding svømmed fra Vrag til Land,
Han klyver til Jettens Hule;
Der under Fjeldet ved Klintestrand
Kan tryg sig Røveren skjule.

Med Tov opheiser han fine Møe
Med Bytte, Vaaben og Fange;
Til Klintehulen ved dybe Søe
Kun Kat og Viking tør gange.

Den Hule kjender Ulf Svartskjæg vel;
Kun Maagen did ham kan følge;
Men mødtes Tvende paa Jettens Fjeld,
Een styrted knust imod Bølge.
