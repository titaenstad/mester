
Ave Maria.
(Efter et Maleri af Ruben).
J Døgnets Kredsløb er en egen Stund
Til Fred og Andagt klarligen indviet,
Et Øieblik, da Hjertet er befriet
Og Trykket løsner sig fra Sjælens Grund.
Det er, naar Solen daler til sin Blund,
Og Arbeidslarmen har i Egnen tiet –
Og Natten smelter mildt med Dagen sammen,
Som Virakskyen over Offerflammen.

Hele Naturen hviler da i Bøn:
Fra Himlens Purpurglød, fra Blomstens Krone,
Fra Skovens Taushed gaaer et Suk i Lan
Til Mildheds Væld, som Verden kan forsone. –
Det følte Fortids Tro, saa dyb og skjøn,
Og løste derfor denne bundne Tone,
Og gav den stille Aftenluft at bære
En Klang, en Lovsang til Guds Moders Ære.

Forstummet er hos os den gamle Skik!
Til Kirkens Poesi man her ei trænger,
Og Aftenklokken hilser ikke længer
I vore Dale Solens Affkedsblik.
Men langt mod Syd, hvor Folket barnligt hænger
End ved Legenden, det fra Fædre fik,
Hvor Luftens Varme letter Andagts Vinge –
Der høres end Mariasangen klinge.

See, hist i hine fjerne Sydens Egne,
Blandt varme Bjerge blinker der en Sø,
Hvorover Solen, der skal til at segne,
Just har begyndt sit Aftenguld at strøe.
Mod Luften mildt sig Kystens Linier tegne,
Og midt i Søen, paa en lille Ø,
Med gamle Mure mellem grønne Lunde –
Et eensomt Kloster synes blidt at grunde.

En Barke over Bølgespeilet glider
For sagte Aareslag mod Klostret hen.
Det er en Munk, som nu, da Nat indskrider,
Fra fuldendt Dagværk vender hjem igjen.
Sidst stod han trøstende, som Præst og Ven,
I Hytten, hvor en Moder stille lider –
og Fader, Datter roe ham nu tilbage
For af hans Mund et sidste Haab at tage.

Den stolte Fader gaaer med Gud i Rette:
Hvi tage Moderen fra hendes Smaa?
Hvi stedse Armods Hjem paa Prøve sætte
Og lade Borgen rig i Lykke staae?
At lægge Sorg til Nød, hvad Lov er dette? –
Hos hvilken Helgen er der Hjælp at faae? –

Saa spørger han, og Pigens Taarer trille,
Men Munken smiler blidt og vinker stille.
Han kan, han vil dem Naadens Dør oplade –
Men venter, til han Tegn fra oven faaer.
Og da nu Solen helt bag Aasen gaaer,
Og Aftnen suser gjennem Lundens Blade –
Ave Marias første Klokke slaaer
Og bæver til dem over Søens Flade!

Da korser sig den fromme Klosterbroder
Og siger til dem: Her er Eders Moder!
Hun nærmer sig, den Himmeldronning klare!
Hun bøier sig mod Jorden, aftentyst,
Og folder ud sit Guldslør, at bevare,
At samle Alle til sit Moderbryst.
I hendes Arme, som vor Frelser bare,
Er Hvile efter Strid, er salig Lyst –
Giv hende Eders Sorg i Favn at tage,
Og hun vil skjænke Eder Fred tilbage!

Saa skeer det – Aaren glider dem af Hænder,
Naturens Aftenbøn de bede med.
Opreist staaer Faderen – han Trøst alt kjender,
Hans strenge Træk alt faae en Glands af Fred.
Hans unge Datter tillidsfuld opsender
Sit aabne Blik mod Himlens Kjærlighed,
Mens Munken sidder dybt i Bøn neddukket,
Og fkuer klart sit Inderste oplukket.

Saa svæve de nu let paa stille Vande
Og Rosenskjær er under, over dem –
Mariaklokken lyder fjernt om Strande,
Fra Klosterkirken vælder Sangen frem.
J disse Indtryk deres Sjæle blande
Sig i hinanden, søge Troens Hjem,
Og vente rolig Livet eller Døden,
Som dølger sig for dem bag Aftenrøden.
