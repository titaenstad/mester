
Jeg din Umyndige
Dig, Jesus Christ! vil bede,
At Du til mig vil see
Og paa din Vei mig lede.

Et syndigt Barn jeg er;
Men Moder siger mig,
Du har de Smaae saa kjær
Og kalder dem til Dig. 

Min Fader har mig sagt,
At Du til Dig mig kjøbte,
At jeg paa Dig blev lagt,
Dengang mig Præsten døbte,
At Du mig kan roe
Fra min Ulydighed,
At naar jeg det vil troe,
Saa faaer jeg Salighed.

I Guds Huus er godt at være,
Maatte jeg dog komme did!
O min Frelser! Du mig lære
Ret at bruge her min Tid.

Du skal være Verdens Dommer;
De, som Du ei kjendes ved,
Skaulle hyle, naar Du kommer
Hid igjen fra Himlen ned.

Jeg i Daaben din er bleven,
Der Du mig til Naade tog,
Jeg i Synden fød, blev skreven
Sonm Guds Barn i Livsens Bog.

Hvis Du der mit Navn kan finde,
Naar den Bog oplades skal,
Da jeg vist skal Indgang vinde
Med Guds Børn i Himlens Sal.

Du mit Navn har villet skrive
I din Bog. O lad det staae!
O jeg vil Dig lydig blive,
At det ei udslettes maa.

Fra min Daab jeg monne bære
Paa mit Ansigt og mit Bryst
Korsets Tegn: det mig skal lære
Ei til Synd at have Lygst.

O kjære Jesu! tænk paa mig!
Jeg kun saa lidet veed om Dig:
IJeg vilde gjerne paa Dig troe
Og i dit Huus i Himlen boe.

Hvor kan Du mig dog have kjær,
Mig, som saa tidt ulydig er?
Min Vanart ret bedrøver mig,
Saasnart jeg tænker kun paa Dig.

Jeg veed, at Du, mens Barn Du var,
Din Moder ei bedrøvet har;
O tag min Vanart bort fra mig,
Og hjælp mig til at ligne Dig!

Rens mig fra Synden ved dit Blod,
Alt høad jeg Dig har gjort imod,
Du mig tilgive naadelig,
Og lad mig tænke tidt paa Dig.

Hver Aften vil jeg tænke paa,
At Du om Juul i Krybben laa;
Langfredag flød min Frelsers Blod,
Og Paaskemorgen han opstod.

Ja død Du var, men lever nu,
Og os Du kommer vel ihu;
Naar vi Dig elske, er Du nær,
Kun kan man ikke see Dig her.

Du sidder hos Guds høire Haand,
Derfra Du sender os din Aand;
Han lærer os at lyde Dig,
At vi maae boe i Himmerig.
