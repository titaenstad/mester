
Den gamle Zpillemund.
(Efter Véranger.)
WWin arme Hund, tag disse Smuler,
fortær dem, trods min bittre Nød!
Idag vi Kage har fra Festen, –
imorgen kun det sorte Brød.

«Spil op!» skreg Fiendens raa Soldater,
«til Dandsens Glæde staar vor Hu!»
Jeg svared Nej! – og Een af Hoben
slog flux min Violin itu.

Den længe var vor By's Orchester,
men nu til Sorg blev Glæden vendt;
thi Dandsen hist i Lindens Skygge,
med dens Tilværelse er endt.

Hvor tidt forkyndte ej dens Strenge,
naar aarle Ptorgen jeg dem strøg,
for Bruoen hendes Brudgoms Komme,
og Bryllupsgjæsternes Besøg!

Selv Præsten fandt Behag i Dandsen,
naar jeg til Bedste gav mit Spil;
ja, en Monark ved Folkets Glæde,
var fikkert bleven lattermild!

Min Violin paa Ærens Dage,
til Sejrens Sang gav Tonen an –
At nu den Fremmede sig hævner,
det taale maa jeg gamle Mand.

Du arme Hund, tag disse Smuler,
fortær dem, trods min bittre Nød!
Idag vi Kage har fra Festen, –
imorgen kun det sorte Brød.

Hver Søndagskveld vil vist herefter
for Byens Ungdom falde lang.
Vil Gud med Høstens Fylde signe,
den samles ej ved Strengeklang.

Ved min Viol fandt tidt den Arme
Forfriskning efter Dagens Last,
og glemte sine strenge Herrer
og Skattetryk og Hagel fast.

Den standsed Sorgens bittre Taarer,
og Hadet flygted ved mit Spil;
ej større Held et Scepter Folket
gav, end min Bue hidindtil.

– Men Fienden, som vi maa fordrive,
mit Haab, mit Mod fremmaner dog;
Musketterne skal os erstatte
Violen, man mig sønderslog!

Min arme Hund! tag disse Smuler,
fortær dem, trods min bittre Nød.
Idag vi Kage har fra Festen, –
imorgen kun det sorte Brød.
