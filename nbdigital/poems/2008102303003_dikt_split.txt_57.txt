
LXXIII
Som du troer, saa skeer det dig!
Troen er den Olie-Krukke,
Hvori Gud vil indelukke
Gaven fra sit Himmerig.

Som du troer, saa skeer det dig!
Troer du ei, saa vil Gud ikke
Heller Noget' dig beskikke,
Dertil er ei Rum hos dig.

Som du troer, saa skeer det dig!
Troer du lidet, du modtager
Lidet og af Naadens Ager;
Plads til Meer er ei hos dig.

Som du troer, saa skeer det dig!
Hvis din Tro er stor for Herren,
Ingen Skranke, ingen Spærren
Standser Naadens Strøm til dig.

Som du troer, saa skeer det dig!
Herre, lad da i mit Hjerte
Troen under Fryd og Smerte
Meer og meer udfolde sig!
