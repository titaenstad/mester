
Oehlenschlægers Død.(Cantate ved det norske Studentersamfunds Mindefest).
I.
Dyvbt sukker Norden i sin Vinterdvale
Ved Sørgebudets tunge Alvorstale:
Nu er han død!
Han, Sangergubben, der saa ungdomsrød
Og aldersklar gik hist i Danmarks Dale,
Han, i hvis Harpe Norden sammenlsød,
Han, som selv Tiden syntes have sparet
Oú til et Frelsens Vidne i vor Nød,
Som Haabet i Erindringen bevaret –
Han og er nu henfaret! –

II.
Han havde Norge kjær,
Og han var elsket mellem vore Fjelde
Med sønlig Vælde
Fordi hans Aand, hans Sang var hjemme her.

Husk Dig tilbage
Kun i din Barndoms Dage,
Om ei hans Sang, paa Moders Skjød,
For dine første Tanker lød?
Om ei han fra Aladdins Underhave
Dig bragte mangen deilig Gave
Og mangen Frugt, saa gyldenrød?

Og da Du fremad skred
Med Ungdomøskraftens Dage,
Hans Billeder, hans Toner fulgte med
Og bleve fuldere for hvert dit Fjed,
Og gjød Begeistring i dit Ungdomsmod,
Og gav dig dine Fædres Arv tilbage.

Hans Kvad oplod
Først ret for Dig hint Sagnets dunkle Rige,
Hvor Nordens Guder og dets Helte stige
I klare Omrids, som Udødelige,
Op over Jætters Blod.
Snart Du forstod

At det er ham, som har i Mulden fundet
Oldtidens Guldhorn med den sære Skrift,
Har tolket den ved mægtig Sangbedrift,
Og derved vundet
Den dybe Hjerteklang fra Nordens Bryst,
Som drager Folk til Folk, og Kyst til Kyst,
Som Broderstammers blinde Dyst,
For stedse har til Eenhed sammenbundet.

III.
Hævet over Døgnets Strid
Sang han rolig, høi og blid
I de Tider lange.
Aandens Seier, Hjertets Magt
Var mod Tvivl for Dagen lagt
I hans Liv, hans Sange.

Hædret, lykkelig som Faa,
Kunde han med Harpen gaae
Til hans Aften skumred.
Paa sin Barndoms Kirkegaard
Er han nu til evig Vaar
Blidelig indslumret.

For hans skjønne Jordegang,
For hans Lykke, for hans Sang
Herre, vi Dig love!
Dig det er, som til vor Lyst
Vækker Kvad i Skjaldens Bryst,
Fuglesang i Skove!

IV.
Thi vil vi ei klage ved Skjaldkongens Grav,
Ei frygte for Natten, den dunkle:
Sæe! hist over Fremtids urolige Hav
Hans Minde i Stjerneglands funkle.

Hans Høikvad skal tone i Dale, paa Fjeld,
Ustandset, til Eenklang i Norden –
Og aldrig skal tømmes det rindende Væld
Han vakte af Fædrenejorden.

Og aldrig skal glemmes hans elskede Navn
Saalænge vort Norden har Tunge –
Hvis ei, ville Skovene hviske vort Savn,
Og Fossen hans Drapa vil sjunge!
