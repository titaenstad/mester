
Skovbækken.
Du lille Skovbæk
Med det klare, rislende Sølvervand –
Som fkynder dig væk
Saa fort du kan
Over Steen og Stok
Mellem sagte viftende Bregners ek
Under Orekrat,
I de dunkle Graners kjølende Nat –
Saa siig mig da nu
Hvorfra kommer du?

Og hvad er det som
Du hvisker og mumler saa ivrig om
Snart vred, snart øm,
I evig, ustandselig Talestrøm?

Det kan du ei forstaae
Du Menneskebarn,
Som er fanget i Verdens kunstige Garn,
Som er skilt i Dyst
Fra din Moders stille, varmende Bryst –
Det kan du ei forstaae,
Men lyt kun derpaa:

Thi jeg kommer fra Jordens inderste Fred,
Fra Bjergeensomhed,
Hvor Moderen sidder i al sin Magt,
I unævnelig Pragt,
Og holder de tusinde Aarers Net
Sammen i Eet,
Og udsiger sagte de sælsomme Ord
Som belive vor Jord.

Dem fanger jeg op, og løber dermed
Saa fort afsted,
At fortælle dem alle til Dalens Dyb,
Til Blomst og Kryb,
Til Træer og Luft og Skovens Dyr.
Og de høre alle forstandigt paa
Mine Eventyr.

Kun du, de stolte Menneskers Barn,
Som er hildet i Verdens kunstige Garn,
Kan dem ei forstaae –
Thi du troer ei derpaa.

Saa siig mig da kun
Du lille, vigtige Sladdermund,
Du lystige Bæk –
Hvi risler du ofte med Latter væk
Over stenet Grund?

Hvad er det, du leer af? Jeg seer dog ei
Noget Latterligt paa din dunkle Vei.
O, seer du da ei,
Hvor Solglimt falder i bævende Rad
Gjennem grønne Blad
Paa min dunkle Vei? 
Det gjør mig saa glad.

Desuden, den krogede Trærod her,
Og Sivbusken der
Med de nikkende Fjær,
Og den kloge Markmuus
I sit snevre Huus,
Og hver Humlebi
Som summer forbi,
Og Fuglen hist
Paa den vippende Kvist 

De sige nu alle, i lystig Ring,
Slige moersomme Ting
Til Spot og Spee –
Saa maa jeg vel lee.

Men siig mig kun end
Du lille, fortroligt mumlende Ven,
Et sidste Ord:
Hvad Sorg nu igjen
I din Glæde boer?

Thi jeg mærked' det vel
Mangen stille Kveld,
At af Taarer et Væld
Fra din Bund opflød.
Hør, nu lyder igjen
Dine Vovers Kluk
Som et smerteligt Suk
Af dybeste Nød,
Og du hulker afsted
Med bitterlig Graad,
Som et Barn, der ei veed
For sin Kummer Raad! 

Thi svar mig derpaa,
Hvi hulker du saa?
Ak, spørg mig ei om
Hvad du kjender bedst selv,
Din egen Dom!
Thi ei hulkende Elv,
Ikke susende Skov,
Ikke klagende Fugl i Buur og i Garn
Kjender Kummerens Lov
Som Menneskets Barn.

Din Slagt ene veed,
Sorgens hele, fortærende Hemmelighed –
Fra din Slægt kom den jo
I Naturen ud,
Og blev dens Brud,
Og tog i dens inderste Lønkammer Bo.

Deraf har vi lært,
Vi uskyldige Kilder og Bække smaa,
Som med Riøslen i Skov og i Enge gaae –
Deraf har vi lært
At nynne saa sært
Med graadkvalt Klang
Den gamle Sang
Om det Jordiskes Nød,
Om den stedse sig gjentagende Død.

Og nu Farvel
Du Mennefkebarn!
Jeg skal langt i Kveld,
Har ei mere Tid –
Kun endnu viid:
Kan du løsne Verdens kunstige Garn
Som omsnører dit Sind,
Kom da til mig!
Da lukker jeg dig
Saa sagtelig
I min Løndom ind,
Og fortæller til dig
Og til Skovens Dyr
Mine bedste, deiligste Eventyr,
Saa du kan dem forstaae
Og troe derpaa.

Hav Tak, du lille, du kjære Bæk,
Med dit klare, perlende Sølvervand!
Ja, skynd dig kun væk
Saa fort du kan

Over Steen og Stok,
Mellem sagte viftende Bregners Flok,
Under Orekrat,
I de dunkle Graners kjølende Nat!

Du skal dog ei slippe at høre min Tak
For hvad du har sagt.
Sæe, nu har jeg lagt
Mig til Hvile ned
Paa din grønne Bred
Og vil lade din sagte mumlende Snak,

Snart vred, snart øm,
Og din Latterstrøm,
Og din hulkende Graad
Saa taarevaad,
Dysse mig i en Slummer ind
Saa sød og lind,
Til der kommer en Drøm og gjør mig fri
Som min Phantasi,
Og tryller mig ind i dit Eventyr
Med Blomster og Luft og Skovens Dyr

Jeg kan Alt forstaae,
Thi jeg har alt længe troet derpaa.
