
Waldemar den Store og hans Mænd.
Første Deel.
Aarhundreds -Stjernen for tolvte Gang
Sig over Golgathas Kors opsvang;
Længst Østens Straale i Norden lyste,
Men Danmarks Hjerte i Dødskamp gyste:

Tungt Herrens Haand over Folket laae;
Det var som Dannemarks Tid var omme,
Som skulde Gudherrens Dom nu komme,
Og Folk og Rige og Navn forgaae.

Stig op af Graven, du Slægt, som døde!
Forkynd dit Fald og afmal din Brøde!
Advar os for Udslettelsens Dom,
Og viis os hvorfra din Frelse kom!

Men I, som lyste i Tider dunkle,
Som klare Nordlys ved Midnat funkle!
I store Aander, som over Jord
Med Frelsens evige Banner foer!

Der Herren mægtig sin Haand udstrakte,
Og Folkeaanden til Liv gjenvakte –
Lys atter for os fra natlig Tid,
I Aandekæmper i Herrens Strid!

Og blunder atter i Blødheds Drømme
zit Fødeland ved de dybe Strømme;
Hvad heller raser i blinde Lyst
Forvildet Slægt mod sit eget Bryst;
Da ryster Sjælen og vækker Aanden,
Og styrker Hjertet og ruster Haanden
Til dansk og stor og til herlig Iid –
Til Danmarks Frelse i Nødens Tid!

Det gungrer i Helligtrekongers Nat
Gjennem Haraldstedskov paa Huulveien glat;
I Frostluft pruste de Gangere tre,
Under Hoven knirker den blanke Snee;
Paa Vrindskeren sidder med Sværd og Skjold
En Adelsherre, saa høi og bold.
Ham følger Skriver og Vaabensvend,
Ad Roskild stunder det Reisetog hen;
Men fjern er Dannemarks Morgen.

Saa taus hendrager den Bannersmand:
Han sørger over sit Fædreneland.
Skjalm Hvides Sønnesøn, djærv og tro,
I Høiskolestaden ei meer har Ro;
Ei flere Palmer han vinde kan
Med Vid og Lærdom i Frankerland;
Fra Skolastikens og Kløgtens Strid
Ham kalder Rygtet om Nødens Tid;
Thi fjern er Dannemarks Morgen.

Hr. Axel er vorden en Mand vel lærd;
Men nu har han byttet sin Bog for Sværd;
Ham Tidender bares fra Hjemmets Strand:
Gram Tvistulv slider dit Fødeland;
To Konger ») kæmpe om Danmarks Rige,
Hvor Danske seire, maae Danske vige.

Fra Slangerup Tofte fra Thostrup Høi
To Sommere Ravnen saa feed bortfløi.
Paa Viborg Slette, ved Belt, ved Vig,
End Rovfugl skriger paa danske Lig.

Høit fra Vendsyssel til Eiderflod
En Ørken ligger, besprængt med Blod;
Østsjølund ligner en Røverkule;
Der Venden lurer i Skovens Hule,
Og Vikingen slæber Øvinde og Mand
Til Slavemarked i fremmedt Land.

Saa lød de Frasagn om Danmarks Ovide.
Nu Syn for Sagnet har Axel Hvide.
Nys Dannevirke han sukked ved:
For Fjenden aabent stod Danmarks Led.

Hvorhen med hjemlige Blik han saae,
I Gruus der Byer og Borge laae.
Ei glæder den danske Røst hans Øre,
Før Flygtnings-Klagen hans Sjæl maa røre.

Og Hadets skjærende Toner runge
Fra Nordens Kjærligheds-Tunge.
Kong Knud sig styrker med Sachslands Mænd,
I Roskild sig ruster paany Kong Svend;

I Sjølundskongens udvalgte Skare
Staae Waldemar Hertug og Asbjørn Snare.
Dem bringer sit Banner nu Axel Hvide;
Det brede Slagsværd er ved hans Side,
Staalbrynien blinker om høie Bryst;
Den danske Skimmel ham bærer med Lyst.

Stridsøxen klirrer ved Saddelknappen,
Om Herden flagrer Hermelinskappen.
Paa Raaskindsstøvlen Guldsporen klinger;
I Skjoldet den gyldne Kronhjort springer;
Og dybt i Feltet, det himmelblaa,
Staae een og tyve Guldstjerner smaa.

En mægtig Konning han synes at være:
Hvo seer ham, hilser den Drot med Ære;

Men, Hvo ham under Guldhjelmen skuer
Og seer hvor Sjælen i Blikket luer
Med stille Styrke, bestemt og rolig,
Som med den høieste Gud fortrolig,
Han troer at skue i Fyrstedragten,
I Vaabenglandsen og Ridderpragten

En Kirkens Kæmpe, som, stille, tro,
I Verden færdes for Sjælens Ro,
Og som kun ruster sin Arm herneden
Til hellig Leding for Evigheden.

Ved Axels Side rider krum,
Ud over Sadlen bøiet,
Hans Skriver, tankefuld og stum,
Klerkhætten over Øiet.

Naar Maanen skinner paa hans Kind,
Hans Aasyn tro beretter
Den Lærdes Flid ved Lampens Skin
I vaagne Vinternætter.

Paa Hagen Dunets Vaarsæd staaer,
Paa Panden Vinterfuren:
Fast unge Mester Langes Haar
Blev graat bag Klostermuren.

Paa Skrift og Bog han har Forstand,
Paa Ridderdont heelt liden:
Han gumper som en Bondemand
Med Hæl i Hestesiden.

Adspredt hans Sind er tidt bortvendt,
I fjerne Old tilstede:
Ved høire Hofte har han spændt
Den tomme Svyærdeskede.
Tidt Axel smiler ad sin Ven
Og ad hans sære Fagter;
Men tidt med Hædersord igjen
Ham priser høit og agter.

Mere sælsom dog at skue,
Med den store Sælskindshue,
Vildmandsskjægget, Bjørnekoften,
Køllen og sin Dolk ved Hoften,
Bannerflag paa Landseenden,
Følger Riddersmand og Klerk
Gamle Arnold, Vaabensvenden,
Lille, muskelknudret, stærk.

Sagn han veed om gamle Dage,
Kalder gjerne dem tilbage
I henfarne Skjaldes Qvad.
Ei af Lærdom han sig roser:
Skolestøv og Klostergloser
Smiler han i Skjægget ad.

Men med Seeraand begavet,
Dyb og løndomsfuld som Havet,
Svulmer tidt den Gamles Sjæl,
Og om Herrens Straffedomme,
Om de Tider, som skal komme,
Hvad han dunkelt kan fornemme,
Varsler tidt hans Kæmpestemme,
Vild, som Elv fra Nordenfjeld.

Paa Bakken sagtnes Hingstenes Gang:
Svend Arnold mindes en gammel Sang;
Det Visen er om Fru Grimhilds Svig,
Den toner i Sjælen ham underlig:
»Det var stolten Fru Grimhild
Svøber sit Hoved i Skind,
Saa gaaer hun i Steenstuen
For alle sine Kæmper ind.

Her sidde I, alle mine Mænd,
Drikke baade Mjød og Viin –
Hvo vil Helled Haagen slaae,
Fast han er Broder min.

Til Mester Lange Hr. Axel seer:
Ei Trendsen han holder i Haanden meer;
Heelt bleg han stirrer paa frosne Muld.
Hr. Lange, hvi er I saa tankefuld?
Kun lidt Jer forlyster det Reisetog;
Langt heller I sysled med Skrift og Bog.

»Ei derpaa – domine! tænkte jeg nu;
Knud Hertugs Dødsnat kom jeg ihu –
Mi næniæ ducis canuntur.
For fire Lustrer hint Avad her lød,
Da gik den Herre alt til sin Død.
For tyve Vintre hist Maanen stod,
Da drak her Jorden hans Hjerteblod –
Vox sangvinis clamat ex humo.

Her randt Blodkilden til Danmarks Nød;
Det Blod over Folkets Hoved flød;
Hinc cædes, hinc lacrymæ gentis.

Dog Morderen ikke sig glæde skal:
Til Dommen gik han fra Fodvigs Val,
Og hævnet er dog den Herre god –
Dyrt er han hævnet med Kongeblod.
Haud dæscruit poena scelestos.

Saa taler den Skriver paa Klerkeviis,
Alt som hos Wilhelmus Bisp, i Paris,
Det Sæd var i Klosterhalden.

Hr. Axel seer sig i Skoven om:
»Min Waldemar! – sukker den Herre ppom
Ja her din Fader er falden.
Før Sønnen died paa Moderskjød,
Her Faderblodet i Skoven flød;
Og Danmarks Krone er falden.
Opad seer den Drot og gruer:
»Sæøe en fjendtlig Stjerne luer,
Blodrød, over Folk og Land.
Mord ei Mord udsone kan.

Ei Forbandelsen bortviger;
Kongeblod mod Himlen skriger.
Derfor splittes Thronen ad,
Derfor væbner Broderhad
Danmarks Haand mod eget Hjerte.
De, som Kongers Blod begjærte,
Tændte selv med Tvedragtsaand
Blindt i Mordersønnens Haand
Fødelandets Mordbrandsflamme.
»Pereat, Herre, til sidste Led,
– Her Mester Lange paa Sadlen gled –
Pereat, Herre, den Morderstamme!
Før faaer ei Dannemark Fred.

»Haaber du af Svend da mere,
Sjølundskongen, til hvis Hær
IJeg nu bringer Skjold og Sværd?
Eier han da større flere
Fyrstedyder, end Kong Knud?»
»Ak, domine, – bryder Magisteren ud –
Svend Emundsøn er et Vandpiilskud
Af Erik Eiegods Eegestamme;

Halv Ræv han tykkes mig, halv Leopard –
Med Tugt, humanissims! heel Bastard –
Illegitimæe rex, factione creatus.
Til Skam blev Haabet, var han dets Rod –
Nei bedre Spire os efterlod
Stirps nobilis regum Danorum.

»Ja, min Waldemar, til dig»
– Her sig Axels Stemme hæver –
»Ja til dig nu klynger sig
Danmarks Hjerte skjult og bæver.

Som en Tjener hist du gaaer,
Hvor din Fædrethrone staaer;
Tro, du for den Konge bløder,
Som dit Folk og Land forsøsder.

For din Fod er Snaren spændt,
Dolken mod dit Bryst er vendt,
Ei du seer det; men jeg kommer:
Herren har din Axel sendt
Til din Værner, og han kommer.»

Taus ride de Herrer i Natten frem,
En Morderhule er Skoven dem.
Paa Broen Gangerens Hovslag runger,
Med hule Stemme Svend Arnold sjunger:
»Ranke hedde den Kæmpe
Han hevned sin Faders Død:
Grimhild gvaltes af Hungersgvide
Hos Niflungs Skat uden Brød

»Gamle Ravn, om Hevn og Mord
Her ei meer du sjunge!
Herren, som i Himlen boer,
Prise før din Tunge!

Mørk er Natten, Skoven lang,
Ondt er her at dvæle;
Bedre, vi en Messe sang
For de Dødes Sjæle.»
Saa til gamle Arnold nu
Axel taler, mørk i Hu.
»Strenge Drot! – den Svend gjenmæler –
Frem maa Ordet, som mig gvæler:
Denne Nat mig huer ei,
Duer mindst til denne Vei:
Er her skeet det grumme Mord,
Hvorom nys I skifted Ord;

Snarlig vist mit Øie skuer
Hvad en syndig Sjæl ei huer.
Hører I ei Kilden hist?
Seer I hvor hin hvide Qvist

Som en Dﬄødningfinger vinker!
Kilden risler, Kilden blinker,
Hvisker om hvad her er skeet,
Og hvad jeg i Drøm har seet.

Saa taler Svend Arnold med dæmpet Røst.
Til Siden Gangerne springe;
Stridshingsten steiler som til en Dyst,
Og vrindsker af mægtig Bringe.

Hr. Axel tvinger sin Vrindsker brat,
Han seer sig om i den sorte Nat:
Ei Svend ei Skriver han øiner;
den Kilden risler blandt Iis og Snee,
Og over den han et Kors kan see,
Hvor Rødsandsskrænten sig høiner.

»Sælsomt – sukker han – ja her,
Her er Stedet, hvor han segned:
Kilden sprang, hvor Helten blegned –
Martyr! er din Aand mig nær?
Standser du mig ved din Kilde,
Er du Vidne til min Færd;
Hør da Eden, som jeg stille
Sværger ved mit christne Sværd!

Danmarks Haab og Danmarks Ære
Skal mit Liv indviet være;
Spiren af din Kæmperod
Værner jeg med Liv og Blod.

Mod hans Fjende er min Haand,
Med ham Sværd og Liv og Aand;
Danmark frelse vi tilsammen!»
»Amen – lød en Stemme – Amen!»
– Bagved huult en Røst gjentog –
Axel halvt sit Sværd uddrog:

»Er det Fjender eller Venner?»
»Piat humanissime!»
Nu han Mester Lange kjender:
Halvbegravet under Snee,
Reiser han sin faldne Ganger,
Mens paa Knæ den gamle Sanger
Stirrer stift paa Korset hen.
»Op nu, fremad, Mester Lange!
Tøv ei længer, gamle Svend!»
»Stille, Herre! lad ham gange!
See, nu vinker han igjen –
Vel, det svandt – den Pust er omme –
Fred med alle Sjæle fromme!

Herre, djærv er eders Færd:
Jeg ei tale tør til Døde –
Masgtig skræmmed I den Røde,
Der I rørte ved jert Sværd:
Ilde han mod Maanen grinte,
Mens han sank i Jord og hvinte.

Men den Herre, blodig stor,
Hvor han skinned, der I svoer!
Hvorfor vilde I ei agte
Staven og den gyldne Ring?
Der han det Klenod Jer rakte,
Loved han Jer store Ting.

Saa mumler i Skjægget den gamle Svend,
Mens paa sin Norbak han stiger igjen.
»Tie, Gamle, tie med de sære Drømme!
Kun Vaældet jeg hørte ved Korset strømme;
Jeg saae kun Maanen, som skinned rød,
Hvor Kilden af Helgenblodet flød;
Jeg saae kun Egens de frosne Grene,
Som dryssed Snee paa de vaade Stene.

Lad fort os drage vor Vei med Gud!
Ei Mandevid grunder hans Lønraad ud.
Beed taus din Bøn, og faer trøstig hen!
See, Natten er intet Menneskes Ven,
Og fjern er Dannemarks Morgen.»
