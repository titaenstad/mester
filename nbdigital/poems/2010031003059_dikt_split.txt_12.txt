
Jesus i det tolvte Aar.
Kom, Glutter smaa! kom I kun hid!
I denne søde Juletid
Vor glade Sang skal lyde.
Kom! lad os, før vi gaae til Seng,
Nu synge om en lille Dreng:
Den Sang vil Hjertet fryde.

Hvor I saae Solens Morgenglød
Saa deiligt farve Himlen rød,
Langt bort i Østerlide,
Der boede i en gammel By
Et lidet Drengebarn, hvis Ry
Er bredt om Verden vide.

En Tømmermand i Nazaret,
Den jevne Joseph, slet og ret,
Sig tog en deilig Qvinde;
Maria var saa hvid og rød;
Hist I paa hendes Moderskjød
Kan Jesusbarnet finde.

Dog Nazaret var ei hans Hjem,
Nei! han var fodt i Bethlehem;
En Krybbe var hans Vugge,
Der lyste Nattens Stjernedag,
Mens Konger under ringe Tag
Sig dybt for Barnet bukke.

Men Jesus snart blev stærk i Aand,
Han voxed under Herrens Haand.
Det var ved Paasketide,
Nys har han fyldt sit tolvte Aar,
Da til Jerusalem han gaaer
Ved Tømmermandens Side.

Did hans Forældre drog hvert Aar,
Til Høitid i den blide Vaar,
Naar Lammets Blod var rundet;
I Templets Høvælving der de sad,
Af Sind og Hu saa fromt de bad;
Saa de tilbage stunded.

Da nu de skulde reise hjem,
Blev Barnet i Jerusalem;
Dog – Joseph og hans Moder
En Dag ad Veien fare hen;
Hos Reisefæller ham igjen
At finde de formoder.

Dog, ak! de træffe der ham ei; –
Tilbage gaaer da deres Vei;
De bli'er saa mod i Sinde.
De lede hele Dage tre;
Men intetsteds han er at see;
Hvor skal de dog ham finde?

Tilsidst de vende sig didhen,
Hvor de skriftkloge, vise Mænd
Udlægge Skriftens Tale.
Se, lille Jesus sidder der,
Og høit hans Viisdom agtes her
I Templets Læresale.

Og Ingen nok sig undre kan
Paa hans utrolige Forstand;
Dog bløder Mod'rens Hjerte:
«Hvi vilde Du dog handle saa?
«Saa langt fra mig og Fader gaae?
«Vi søgte Dig med Smerte.»

Da svared han Maria saa:
«Herhen det burde mig at gaae,
«Og hos min Fader være;
«Den Gjerning, som ham hører til,
«Den stedse jeg udrette vil;
«Men ham skee Priis og Ære!»

Forfærded' Alle paa ham saae,
Og Ingen kan det Ord forstaae:
«Hvor mon han vel har hjemme?»
Men dog hans Tale, trænger ind
Dubt i Marias Sjæl og Sind;
Der gaaer den ei i Glemme.

Med Faer og Moer han nu gaaer hjem;
Saa tro, saa from han er mod dem,
Han gjør dem Alt til Baade.
Og som han voxer nu i Aar,
I Viisdom videre han gaaer,
Og fremmes i Guds Naade.

Dog – selv da han var bleven stor,
Han elsked Ingen meer paa Jord
End Børn, saa smaae, saa spæde.
«Kom! sagde han, «til mig, I Smaae:
Kun Hvo, der blier svm Barn, kan naae
Til Himmeriges Glæde.» 

Og nu, god Nat! for denne Gang
Til Ende kom vor Julesang,
Og det er saare silde.
Gaaer derfor, Smaabørn! smukt i Seng,
Og drommer om den lille Dreng,
De Drømme bli'e saa milde.
