
Lykkelige Dage.
(Efter Runeberg)
J Dalens Ly, mens Lærken slaar sin Trille,
jeg henrykt dvæler ved min Piges Side.
Ved vore Fødder Bækkens Vover spille
af Blomster kysset og Zesfirer blide.
Her var mig fremmed Livets Sorg og Kvide;
min Glædes Sol gik aldrig under Lide,
og Vej fandt ingen Andre til min Tue,
end Venskabet, min Pige og min Drue.

Tryg favner jeg min hulde Fremtidsmage;
kun Fred og Kjærlighed hos os har Sæde;
jeg synger hendes Navn, hun mit tilbage,
mens Lundens Alfer lytte til vor Glæde.
Og Sommerfugle Blomstens Kalk forsage,
for selv i luftig Dands os at behage –

Ak, skjønne Verden, hvor Naturen stemmer
med Saligheden, sou vort Hjerte gjemmer!
Kan jeg med indre Mislyd da forstyrre
den Harmoni, som hersker i det Hele?
Nej, Klangen fra Naturens ømme Lyre
gjentone skal fra ligestemte Sjæle!

Du, Elskede, mit Hjertes Fryd skal dele,
naar vore Samlyd enes med det Hele,
og fastere i mtne Arme sluttet,
ved Kys vi glemme Livet for Minutet!
