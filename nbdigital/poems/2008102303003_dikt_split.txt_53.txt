
LXIX.
Hvi kan det græmme dig, min Sjel!
At Verdens Magt og Ære,
At Rigdoms Glands er ei den Deel
Gud monne dig beskjære;

At lukt for dig er Høiheds Favn,
At Mængden ændser ei dit Navn,
Mens den i fulde Skaaler
Sin Gunst til Andre maaler?

Siig, mon du paa Guds Forsyn troer,
Paa Naadens Fader-Øie,
Som kjender grant, hvad i os boer,
Og veier viist og nøie,
Hvad vi paa vor Udlændings Vei
Kan taale, eller taale ei,
Og aldrig Barnet giver,
Hvad skadeligt det bliver?

Brug din Forstand, og tænk dig om!
Mon ei paa Høidens Tinde
Der øver just sit Herredom
De rædselsfulde Vinde?

Og du, som elsker Fred og Ro,
Du vil, hvor Stormen raser, boe? –
Ak, lad dog Herren raade,
Som veed, hvad dig kan baade!

Brug din Forstand, og kom ihu,
Hvor Solens Glands og Hede
Udfoldes rigest, der med Gru
Meer Klinte sees end Hvede;

Grib i din Barm! mon ikke der
Meer, meer end nok af Ukrud er?
O Han, som Tanken skuer,
Veed bedst, hvad Sjelen truer!

Brug din Forstand! thi mener du
Da Verdens Gunst og Gave
For dig vil altid saasom nu
Sit høie Værd og have?

Troer du Man trættes ei ved dem,
Jo meer man naaer det rette Hjem,
Jo meer man didhen stunder
Hvor Tro kun Haabet grunder?

Jo, jo, du arme, svage Sjel!
Paa Livets Vandrings Veie
Fik den forvist Den bedste Deel
Til evig Arv og Eie,
Som under Flid for dagligt Brød,
Og under Kamp mod Synd og Nød,
Kan see og fromt fornemme
Guds Naade-Haand og Stemme!
