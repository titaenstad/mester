
LXXXVII.
Fandt du en Ven paa Livets Vei,
Paa hvem du kunde lide,
Hvor frit udfoldede sig ei
Dit Hjerte ved hans Side?

Hans Ord, hans Haandtryk og hans Blik
Var Balsam for din Smerte,
Oa meer og meer hans Fromhed fik
En Gjenklang i dit Hjerte.

Du har en Ven fra Livets Vaar,
Paa hvem du tryg kan lide,
Som Englen med Tobias gaaer
Han daglig ved din Side;

Hans Blik igjennem Naadens Ord
Til dig som Petrus smiler,
Og gaaer du til hans Joined
Du ved hans Hjerte hviler.

O nyt, benyt den Kjærlighed,
Hvormed han ufortrøden
Arbeider paa din Sjele-Fred,
Og blier dig tro til Døden!

O giv, hengiv dit ganske Sind
Til Ham med Troens Varme!
Hans Ord, hans Aand dig drager ind
I Naadens Fader-Arme.
