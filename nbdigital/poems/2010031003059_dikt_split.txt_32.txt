
Tobaksrøgen.
Udi sin Lænestol den gamle Fader sad,
(Som Fædre pleiede i fordums Dage),
Og lod Port'rikkos tændte Blad
Af et udhulet Leer sig herligt smage,
Med andre Ord: han røgte paa sin Pibe.
Hans lille Søn paa Gulvet gik,
Og saa derpaa, og fik
Ret heftig Lyst en Haandfuld Nøg at gribe.

Den Gamle, som var ret en skjemtsom Mand,
Saa med et Fadersmiil sin Indlings Stræben an
Og sendte ud med Flid en Sky, saa hvid som Uld.
Nu, tænkte Drengen, faaer jeg Haanden fuld.

Han griber hidsigt til, og Røgen selv adspreder;
Han hopper op, og jager om, og sveder,
Og Utaalmodighed afmaler sig
I hvert et Træk, – snart, snart vil Jesper græde.–
«Hvor er jeg dog ulykkelig!
At Papas Tobaksrøg vil aldrig bie mig!» –
«Ei, ei, min Søn! Hvo vilde Øine væde?

Et Gode, som saa ubestandigt er,
At det forsvinder, naar man det vil komme nær,
Er det vel Sved og Taarer værd?»
