
Nøisomhed.
Som Barnets Hjerte glæder sig
Og kjender ingen Sorger,
Jeg takker Gud og glæder mig,
At jeg er Jordens Borger.

Og at jeg Skov og Bjerg og Dal
Og Sol og Himlens Bue
Og klare Stjerner uden Tal
Og Maanens Lys kan skue.

Jeg priser Gud, fordi han ei
Gav mig et Kongerige;
Jeg smigret blev, maaskee og jeg
Fordærvet blev tillige.

Og Intet kan saa hjertelig
Min Sjæl til Fryd oplive,
Som at jeg ei er stor og rig.
Og kan det neppe blive.

Thi Stolthed tidt forblinde kan
Den store rige Herre;
Hvor Mangen blev en mægtig Mand,
Blev ogsaa ond desværre!

Og smukke Ting til Overflod
Kan man vel faae for Penge;
Men Helbred, Søvn og lystigt Mod,
Det kjøbes ei for Penge.

Og disse tre Ting ere jo
Vor Løn, vor Fryd i Livet;
Jeg derfor nyde vil i Ro
Det Lidt, søvm blev mig givet.

Opfyld, o Gud! min Trang idag!
Giv Klæder, Mad og Drikke!
Du føder Spurven paa mit Tag,
Du glemmer mig vist ikke.
