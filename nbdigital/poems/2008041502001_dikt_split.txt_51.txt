
Til K. L. Rahbek. Den 18de December 1829.
Tolv Aar er' svundne, siden fro jeg feired
Med Ingemann din glade Fødselsdag.
Ak nu har Livets Vinterstorm bortveiret
Den Blomst som dufted i vort Vennelag.

Da gjenlød' Glædessange i Din Bolig,
Og Ønsker steeg' for Dit og Kammas Held:
At, længe med hver huuslig Fryd fortrolig',
I maatte vorde Aar som vennesel'!

Ak nu er Bakkehuset tomt og øde!
Du sidder taus ved Lampens blege Skin,
Og Kammas Afske hviler blandt de Døde,
Og Vint'ren dækker den med kolde Liin.

Jeg seer Dig ved Din eensom stille Arne,
Med Blikket heftet stift paa øde Plet,
Og Tanken dvæler kun ved den Bortfarne,
Som gjorde Dig din Bane blid og let.

Men trøst Dig! Hvergang denne Dag oprinder
Den bringer Dig Din Kamma mere nær;
Her lever hun for Dig i søde Minder,
Men hisset evig, evig Din hun er.
