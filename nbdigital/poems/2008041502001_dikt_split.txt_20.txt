
Den 27de Mai 181s.
Snart er den bedste Deel af Livet svunden,
Den bedste Drøm af korte Jordlivs Blund
Alt meer og meer sig nærmer Aftenstunden,
Og Skyggen voxer paa bleglyse Grund.

Med mere matte Straaler Solen brænder,
Og Maanen hist sin blege Fakkel tænder.
Dog end med Mandomøskraft jeg Veien træder,
Og venligt blinker Haabets Stjerne ned;
End Hjertet aabent er for Livets Glæder,
For skjøn Natur og Kunst og Kjerlighed.

Ei skingrer høit som før Vaarlærkens Tone,
Men ssødt slaaer Nattergal i Skovens Krone.
Et Pust fra Syden aanded' mig imøde;
Som ved et Trylleslag jeg Nordens Jis
Saae smelte hen – og følte Solen gløde,
Og Øiet svømmed' i et Paradis,
Og tusend glade Væsners Jubeltoner
Lovpriste ham, som i det Høie troner.

Da smelted Nordens Jisrand om mit Hjerte,
Da aanded' lettere beklemte Bryst,
Da svandt hvert Spor af Sorg og Tvivl og Smerte,
Høit Barmen slog af Ungdoms Liv og Lyst.
Hvert saligt Minde for min Sjæl sig maled',
En bedre Sol oprandt end den som daled'.

Jeg Skyggen saae af gamle Romas Minder;
En Lysgestalt af Kunstens store Aand;
Som Himmelen og Jorden sammenbinder
Og hæver Sløret med en dristig Haand,
Paa Englevinger for mit Blik sig hæved'
Og vinked mod det Høie og bortsvæved.

Jeg saae Dig stille Main med blide Lader,
Med Axekrands og Blomster i dit Haar,
At lle længselfuld til gamle Fader,
Hvis Barm høitbølgende hen mod dig slaaer.

Mogunz med Murekronen om sin Tinding
Glad skued' eders Møde og sin Vinding.
Jeg saae, o Fader Rhin, din blanke Plade,
Du slutted mig i viinløvkrandset Favn.
Fra en indviet Grund, fra helligt Stade 
Du hvidsked' til mig mangt et helligt Navn;

Og mangen Borg af Tidens Haand voldgiæstet
Stod end som Nagle i dit Brynie fæstet.
Mig vinker, Schweitz, din blanke Alpetinde,
Din Ætherluft og dine Fædres Aand.
Jeg hilse maae, o Tell, Dit Hædersminde,
Og signe Pagten knyttet ved Din Haand.

Og paa Dit Fjeldaltar den Gud tilbede
Som Aander vække kan og Aander lede.
Mig vinker Itala Dit lyse Eden
Omhvælvet af det klare Himmelblaa;
Jeg Hellas's Genius med Himmelfreden
Paa høihvalt Pande seer for mig at staae,
Og Raphael sig ned fra Skyen bøie
Med Himmelglandsen i forklaret Øie.

Hav Tak, o Gud, for hver en Livets Glæde
Du hidtil gav og end har mig bered!
Fast slutted ind i alle Væsners Kjæde,
Som knyttes til Din Magt og Kjærlighed,
Jeg vandrer fro den Vei Dit Raad anviser,
Og under Sorg og Fryd Dit Navn lovpriser.
