
Vil du, Hjerte! alt herneden
Saligheden
Føle med Guds Engle hist;
I Guss bedste Naade-Gave
Andeel have,
Hold da fast ved Jesum Christ!

Fast i Troen, Gud har givet
Os i Livet
Ingen Frelser uden Ham;
Og den Synd, som Hjertet nager,
Gjerne tager
Han paa sig, – Guds Offer-Lam.

Hvordan Verdens Dom end bliver,
Gud tilgiver
Og forglemmer Synden hist;
Din Retfærdighed du bygger
Ei paa Skygger,
Men paa Ham, din Herre Christ.

Fast i Kjærlighed, den rene,
Som alene
Vidne bør og vidne kan,
At den Tro, som Hjertet eier
Vægtig veier
For Guds Dom; thi den er sand.

Bærer Frugt, som Træ ved Bækken,
Og som Hækken
Er paa Glædens Roser rig,
Glæden, som selv midt i Smerte
Fra vort Hjerte
Aldrig, aldrig skiller sig.

Fast i Haabet til den Herre,
Som kan spærre
Dødens Skræk og Mørkets Magt
Vei, imens han laer de Fromme
Ihukomme,
At de staae med Ham i Pagt.

Og derfor, trods Byrden, Heden,
Eier Freden
Under alle Livets Kaar,
Fred, som ned fra Gud vil drage,
Og tilbage
Til vor Gud med Aanden gaaer.
